《兵要望江南》［唐］易靜
易靜，唐時任武安軍左押衙。著有《兵要望江南》，凡收詞七百卸二首。今編為四卷。(《全唐詩》無易靜詩，事跡據《崇文總目》卷三、《郡齋讀書後志》卷二)
委任第一京本作「占委任第一」二十六首
兵之道，切忌起無名。不止京本作「正」少功虛效力，逡巡反川本作「及」禍複京本作「複禍」危傾。容易勿言兵。
統軍京本作「兵」帥，不可比鹽(酉咸)據川本、辛本、京本改梅。相政乖虧猶可救，朝綱雖失亦能回，兵敗國傾危。
當權將，其責重如山。社稷存亡全在爾，安危君父一時間。須要立功還川本、辛本作「爵祿帝王頒」。
銓大將京本作「帥」，須要素知京本作「司」兵名據辛本、川本、京本改。非是等閒虛譽職，莫將軍印京本作「兵柄」任辛本、川本作「委」、京本作「付」狂生，輕擁甲兵行。
諸屬幕，必京本作「須」是選賢辛本、川本作「堪」、京本作「沉」良。勿取京本作「使」門高京本作「風」當勢位，無私親舊與鄉邦京本作「同鄉」。曲順京本作「邪曲」定為殃。
攻敵策，謀乃勝之原京本作「源」。勿使辛本、川本、本京作「祗」迎兵京本作「軍」交血刃，休憑角京本作「勇」力靠兵官，勇是禍之端。經曰：善戰者不怒，善勝者不爭。非智者不能行，非賢者不能用也。
統軍帥，智慮有明謀。善識天文能勇敢，更兼威德賞勤勞。士卒自英豪。
為將帥，筮卜識機緣。更用一人高術士，精通占候要知言，凶吉預聞先。
覘彼勢，虛實要先評。兵有正奇將勝敗京本作「關將敏」，有京本作「勢」無強弱在軍精辛本作「情」，料敵不須驚。
量彼敵，將勇戒驕盈。整暇正須期死戰，凱旋猶懼有驕辛本、京本作「生」兵，養氣勿輕迎辛本作「臨」。
戰危事，上將戒貪行辛本作「兵」。閫京本作「國」計豈應辛本作「能」、京本作「令」求京本作「圖」小利，師行自古有常經，紀律要精明。
參彼將，德京本作「得」性好攻心。仔細究情辛本作「精」隨彼好，中行離反問據辛本、京本改詭相親，設利誘前擒。覆兵敗將，攻其便，究其情，伐其機。
統軍將辛本、川本作「兵帥」，剛暴自殘兵。有勇有勞無賞罰，卻將傲慢事行刑，彼將定欺凌。
審向道京本作「彼將」，測京本作「斥」，辛本作「情」候要分明。莫為時多蒙辛本作「朦」躁進京本作「莫與兵徒萌躁進」，勿從剛暴速兼程，慮京本作「虞」彼伏潛兵。
途頓止，調節要京本作「力」均停。力若有餘兵有京本作「軍自」銳，縱逢強賊京本作「卒逢賊馬」亦堪征，不致有惶驚。
量強弱，彼我孰優長？敵若勢雄兵將廣辛本作「兵將廣大」，吾軍衰弱亦京本作「何弱力」難當，主帥要參詳京本作「奇計可施張」。
將權柄，識務辨京本作「職務長」春秋。須是先施仁與惠，後行刑戮京本作「獄」擇其尤辛本作「由」，威令辛本、京本作「愛」自然收。
賞與罰，須是要均平。不可(狗去句改旬)辛本作「循」私行喜怒，稍京本作「私」偏親舊失軍情，如此辛本、京本作「否則」禍災生。
水與陸，兩勢作艟(舟朋)。陸有勢形水京本作「湖」亦有，舟車捷力京本作「利」不相爭，專在將能明。
統軍帥，不可妄行刑。莫以軍威行殺戮，人生一失永無生，誤損命天嗔。
統軍帥，職爵受皇恩。莫以暫時輕賞罰，休生外意信奸人，叛智據辛本、川本補怎成名？
如信佞，叛背事皆訛。自古兩邦難並立辛本、川本作「立廟」，當朝忠孝賜恩多，世代盡包羅。
狂京本作「征」寇走辛本、川本、京本作「定」，乘馬複還京京本作「軍」。結局奏京本作「有」功須均京本作「當」賞，莫將親識京本作「舊」冒功升，反及據辛本、川本、京本改掩勇無名。
鋒辛本、川本作「蜂」、京本作「封」城壘，謹守保邊隅。莫恃雄強侵彼境，複從奸佞起兵夫。虛國死無辜。
太平世，積食京本作「粟」養雄兵。不可輒忘征戰意京本作「備」，常時論武京本作「常須講習」使兵辛本、川本作「令」精，防寇犯京本作「彼寇」邊庭。
吾勢銳，人馬總精雄。財寶京本作「貨」滿盈軍用足辛本、川本、京本作「足用」，更詳天象審蒼穹，災禍免辛本、川本、京本作「那」軍中。經曰：「用兵者，非信義不立，非陰陽不順，非奇正不列，非詭譎不戰。謀藏於心，事見於跡，心與跡同者敗，心與跡異者勝。」
風角第二辛本作「占風角第二」、京本作「占風第三」。三十三首
興兵道，風角最為先。若是逆風辛本、川本作「迎風」權且住，後來風助合蒼天，大戰我當先。
春屬木，風自震方來。才起微微聲不大，終無禍福不須猜。疑慮卻成災。
離與兌，壬癸子辛本、川本、京本作「自」三方。飄作如春依逐分，不須多慮與張惶，有寇整兵當。
四季內，或京本作「忽」有猛風聲。倒京本作「卷」瓦揚沙急京本作「幾」似箭，隨來方所擺京本作「擁」精兵，急備彼軍情辛本、川本作「人」、京本作「急急備軍人」。
猛風過，如箭便京本作「更」無蹤。名曰(昔風)(革風)當速備，風聲才斷賊來攻，曰後京本作「日入」愈為凶。
兵行次，黯黯點點據辛本、京本改久陰沉。不雨又無光色現，下人謀上恨情深，細意要搜尋。
軍出京本作「離」國，風自背邊生京本作「興」。大則大贏為大勝京本作「吉兆」，小風小勝總堪征，天意助吾行。
軍京本作「兵」大舉，方出帝王城。逆面風來軍恐懼，合將人馬結營停，守過待時更京本作「行」。
軍行次，風猛逆狂吹。出陣若逢如此兆，不如抽退得全歸，免損將兵辛本、川本作「軍」危。
吾擊彼，參審京本作「審彼」主人方。莫問四時並氣候，風來後助便辛本、川本作「得」無妨京本作「休論刑殺旺衰鄉」，逆面主災殃辛本、川本作「迎面莫征狂」，京本作「風要細推詳」。
敵居所，風起自他方。便有精兵宜固守，若言舉動禍之殃，實語莫猜量。
假令京本作「今」法，且論在三冬。彼國守干吾欲討，風生辛本、川本、京本作「顛」西北不堪征京本作「攻」，以此較餘宮。
雖是應京本作「風雖應」，還則京本作「即」應他方。也是彼贏吾負象，候京本作「當」其風止或攻傍京本作「成殃」，不可不參詳京本作「量」。
假令法，彼國在離間。我擁軍前辛本、川本作「前軍」、京本作「全軍」時正夏，南征辛本、川本、京本作「侵」北敵京本作「狄」苦冬寒。隨象擊傾京本作「急摧」殘。
八方法，推辛本、川本、京本作「准」此定成功。好事京本作「是」急乘他事辛本、川本、京本作「氣」逆，勿拘朝暮速吞攻京本作「功」，莫放彼從容。
己亥角，辰戌成從辛本、京本改便為商。丑未寅甲皆京本作「俱」屬徵子據辛本、京本改，宮音子午正相當，卯酉羽為方京本作「旁」。
占風法，申京本作「甲」子是貪狼。丑戌謂之公正位，奸邪辰位自然當。細審辛本、川本、京本作「審細」看來方。
亥卯位辛本、川本作「未」，陰賊內京本作「在」中藏。己酉辛本、川本、京本作「巳酉」謂之寬大日京本作「位」，廉貞寅午位辛本、川本作「未」其方，知京本作「加」意細推詳。
占飄起，客認納音風。徵羽宮商並角姓，盡為主客辛本、川本、京本作「位」辨方蹤，勝負在其中。
納音土，欲得角來風。土是客軍水京本作「木」是主，風從己亥發來衝，客敗主收功。
納音土，風向羽來吹。卯酉位也。水被土凌能克伏，定知主敗客來追，莫要展旌旗。
軍營內，忽有旋風來京本作「卯酉羽風吹」。吹折槍旗並倒屋，奸謀惡黨並來推辛本、川本、京本作「欲來摧」，暗有賊兵欺京本作「來」。又防火。京本注：「風從內起謀在裏，風從外入賊在內。」
風來處，如式辛本作「遇」作泥人。葦箭挑弓披髮向，望空搭箭射來蹤。禳厭禍消鎔。
泥人子，手執木桃弓。披發仰頭風上指，張弓搭箭射來蹤，禳厭禍消鎔。禳惡風法。
風衣起京本作「動」，晝則不聞聲。寇賊夜行明則伏，遣人窺辛本、川本作「探」視京本作「伺候」莫教停，防備夜偷營。
邦京本作「郡」與邑，風猛似雷聲。折木飛沙並京本作「兼」走石，搖門拔戶禍應生，第一怕三刑。京本注：「寅申己亥辰戌丑未之類。」
軍營內，風猛突然來。若在歲刑憂歲內，月刑之內必為災，准備莫遲回。
干與坎，艮震巽離宮。坤兌八方真正位，敵軍京本作「人」居守起方風，狂辛本、川本、京本作「枉」戰我無功攻據辛本、川本、京本改。
吾攻彼，審令看風情。令不順方兵辛本、川本、京本作「吾」莫京本作「可」擊，風如京本作「仍」順我必攻城京本作「成」，降虜出前迎。
營下畢，風卒似雷聲。吹倒槍旗並辛本、川本、京本作「旗槍飄」帳幕，須防敵騎欲偷辛本、川本作「棄」、京本作「奪」營，大戰血交並。天風起，有雷聲吼，三朝五日同。
兵行次，風卒亂辛本、京本作「突」軍旗。人馬驚奔皆恐懼京本作「悸恐」，前程必有廟堂期京本作「基」，祭拜免災危。
臨陣次京本作「處」，風向後飄京本作「頭」來。旗幟翩翩吹向敵京本作「從敵上」，天威默助凱歌回，賊敗息京本作「悉」塵埃。
臨陣次京本作「處」，風起四維間。兵近塞京本作「寨」邊先備敵，更辛本、京本作「便」從豹尾擊黃幡。殺敵京本作「賊」不為難。
占云第三京本作「占云第二十四」○二十六首
兵若進，先辛本、京本作「須」要京本作「是」識浮雲。雲氣順時京本作「隨」當急京本作「速」戰，毋京本作「勿」令雲散後交兵，莫問晝陰晴。
商音姓，軍陣見雲從從營從辛本、京本改。白與黑時京本作「兮」吾大吉，青雲亦京本作「主」勝赤雲凶，黃者兩平蹤。辛本注：「主取天子姓，不主出帥姓。」京本注：「天子出，取天子姓，不出則以主將。」
角音姓，青氣見辛本作「寓」晴空。黃赤二云軍京本作「兵」亦勝，黑雲陰助喜先鋒，白色定為凶。
宮音姓，黃色京本作「赤」要先逢。青色氣京本作「云」來軍大敗，更兼兵死將無功，黑氣利先攻京本作「鋒」。
徵音姓，赤色火燒金。非火京本作「是」克金成大器，青雲京本作「贏」黃助黑雲凶辛本作「白雲黑氣現黃雲」。軍將禍京本作「盡」殃深。
羽音姓，惟是辛本作「事」要青京本作「黑雲」青。列陣賊來先自京本作「是」走，赤黃白黑京本作「赤雲遍處」總非贏，宜退京本作「去」不宜徵。
雲起處京本作「氣至」，形色辛本、川本作「行色」重而烏。暗伏賊兵京本作「師」軍不見，露其形體京本作「體象」在高隅，一半是番胡。
雲起處京本作「氣至」，低覆似人形。此是賊軍辛本作「兵」謀我象京本作「重」，須防入境起征凶京本作「凶徵」，遣將用精兵。
雲似虎，或若豹行形京本作「形行」。及似穿連走匹練首本注：「一作驄」。辛本、川本作「絹」。暴師入境卻偷營，排京本作「(□□去)」陣整兵迎。
四方現，雲色京本作「氣」競騰過。黯淡相親京本作「侵」來我寨，賊來請命未為和，賢將莫蹉跎。
雲起現，片片或舒長。有似舒繩排椽木，名為愁氣不相當，現處將憂喪。
雲氣赤，尤更接連綿。有似長藤無京本作「並」斷續，外邦賊起入京本作「及」中原，主戰在秋天京本作「前」。
雲氣赤，那更滿蒼京本作「青」天。必定賊來侵我界，黑雲中赤亦徒然，吾將必京本作「莫」遷延。
雲來往，有似兩爭龍龍爭從辛本、川本改，京本作「兩條龍」。只在外軍盤頂上，賊邦兵將必逢凶，我帥顯英雄。
軍似鳥，盤繞在其京本作「軍」中。此時京本作「是」上方天京本作「蒼加」助順，不宜複見黑雲峰，連赤亦為凶。
甲乙日，大辛本、川本作「將」忌白雲前。若奔吾軍還勢急，理當速退京本作「去」舍平川，守固在京本作「固守險」高原。
丙丁日，若京本作「前」遇黑雲攔辛本、川本作「閒」。莫恃兵多兼將勇，也宜堅守京本作「壁」引師還。征戰京本作「伐」必遭殘殃從京本改。
戊己日，前面有雲青。忽止忽行權且住辛本、川本作「急止匆行權住在」，京本作「急止勿行權住寨」，似以京本為長，軍人訛辛本、川本作「須」語審詳聽，施德惠於京本作「其」兵辛本、川本作「施惠得中旌」。
庚辛日，前忌赤雲來。勢緊迫京本作「迎」吾須大戰，彼軍得勝我軍摧，守險固顛危。過旬(京本作「日」)中卻行。
壬癸日，云忌暗京本作「色」而黃。此兆主災軍京本作「兵」將損辛本、川本作「迎老將」，無緣兵廣恣猖狂，謀者審京本作「貴密」而詳。
觀現從辛本、京本改雲氣，擇士細詳京本作「汝當」看。晝夜用同從辛本改心精審究京本作「卻須精細審」，莫將此事以京本作「擬」為閒，風色便辛本作「辨」，京本作「旺」相干。
軍營上，云若似飛烏。有似蓋來並伏虎，此為勝氣不須疑，攻則定疏虞。
軍營上，云若死灰揚。若似辛本、川本作「蓋」臥魚或乍見，此為衰氣不須張，不動將兵辛本、川本作「軍」亡。移寨遠處吉。
城頭上，突出赤色雲。或是黃紅雲上現，城中不久喜來臻，以此得和平。
占候法，雞羽作為車。二者勿惟牙帳內，敵人千里外須圖，知辨在須臾。
將軍善，識得氣妖祥。風角鳥占能總解，心無機巧計從長，報國效忠良。既有其象，當隨其景，就謀術，以破其軍。
占氣第四京本作「占氣第二十三」○三十一首
占氣色辛本作「法」，雞羽為輪車。二者勿離牙帳內，敵人千里外須知，圖變在須臾。
軍既舉，惟以氣為先。兵若精雄加氣銳，超關投石可攻前，鼓作在英賢。
將軍善一作「位」，識得一作「善識」氣妖祥。風角鳥云能總解，機籌策謀略又應均從辛本改相當，取勝應功良一作「征討又功強」。
軍辛本、川本、京本作「兵」進擊，睹京本作「觀」氣合參詳。不似京本作「必」攻城並野戰，度其形狀自京本作「細」斟量，稍錯便乖張。
城營內，氣似鳳京本作「似鳳或」如龍。更若大京本作「太」山並類蓋，猶如辛本作「人」火京本作「人大」赤降城中，其下不堪攻。下必有貴人。
高空現，拂拂又微微。透闕京本作「秀潤」輕籠煙靉靉，一般黃氣色依依，慶賀兩朝期。
猛將氣，龍虎兩京本作「氣」相連。挂翳蔽天兼掠地，蔓瓜蓋路京本作「地」覆平川，堅守莫爭先。
猛將氣，樓閣及旌幢。或似長堤形淼淼，更如華京本作「兵」蓋與王良京本作「蟲狼」，其下莫能當。
猛將氣，黑色似龍形。或似辛本、川本、京本作「類」虎形京本作「熊」並猛獸，當京本作「形」其敵上或城營，不可向前征。
猛將氣，顯赫京本作「象」又衝天。或似雙蛇山嶽辛本、川本作「兵」樣，又如倉廩及濃煙，休戰最為先。
猛將氣，持戟京本作「戈」又辛本、川本、京本作「或」持刀。林下森森弓弩樣，色兼青白若脂膏，將士盡雄豪。
猛將氣，如虎黑霞遮。或似門樓旗立內，又如氣出若蛟蛇，其下將堪誇。
暴兵氣，如火又如煙。或似旗旛並戰京本作「五」馬，低頭仰京本作「傾」尾面從辛本、川本、京本改向軍前京本作「前軍」，觸戰血成川。
伏兵氣，渾渾又能圓。黑京本作「赤」氣中間環赤色辛本、川本作「色」，京本作「含黑氣」，又如赤杵黑霞連京本作「邊」，其下立戈鋋。狀如赤杵在黑氣中也(據京本補)。
降兵氣，叉手盡低頭。形似成行相把手，三朝五日敵兵辛本、川本、京本作「來」求，指日倒戈矛。
伏兵氣，仿(上髟下弗)狀如樓。兼有似人形黑赤，或如京本作「如逢」山岳立辛本、川本、京本作「覆」崗丘京本作「頭」，其下有戈矛。
兵發京本作「發兵」日，天氣久陰沉。不雨又無光彩色，奸人謀事京本作「士」恨懷心，仔細速京本作「早」推尋。
觀現從京本、辛本、川本改氣色，日月氣來衝。北面氣來還北壯，氣南南壯或西東，常京本作「俱」以此為宗。
城上氣，結似犬羊京本作「作犬頭」形。象主血流圍邑破，好持降類出門迎，方免血京本作「死」殘兵。
占蒙氣，鬱鬱達辛本作「繞」城營。其氣周回如帛繞，分毫不入此城中，休擊此般城。
城營寨，有氣入城中。必主奸謀事已定，安排大戰奪吾城，謹守令嚴明。
軍上氣，漸漸變成云。或作山形於直上，內中將有大辛本作「大有將」機謀，要擊且休休。
臨陣次，赤氣後前生。必有伏兵埋氣下，事須雖從辛本、川本改謹慎探其情，固守莫胡行。
占敗氣，如綱又如蛇。赤氣照天營上起，又如破屋壞氈車，其下死如麻。
占敗氣，卷京本作「掃」帚似豬羊。藤蔓死蛟並京本作「蛇兼」死狗，塵埃走鹿又京本作「及」驚獐，不戰自奔亡。
占敗氣，群鳥似低頭。或類揚灰魚臥樣辛本、京本作「死」，懸鐘映暈或牽牛，才戰若星流。
占敗氣，掃京本作「如」帚又如虹。卷席京本作「鑼鼓」懸衣灰色樣，臥尸無首覆船同，戰彼不須攻。
敗軍京本作「占敗」氣，鳩尾及鷹京本作「鸚」飛。或似壞山並破屋，彼軍形京本作「有」現敗無疑，一戰自京本作「才戰便」奔馳。
敗軍氣，乍有京本作「大」乍微纖京本作「微」。一去一來皆斷續，又如霞氣入青天京本作「在平田」，俱是敗之先京本作「亡原」。
敗軍氣，千萬似人頭。更有京本作「似」偃魚零落樹，如灰京本作「又如」瓦礫覆城樓，其下血交流。
黑氣現，其象若胡人。又似虜兵京本作「軍」排列陣，八方夷夏京本作「狄」起煙塵，民戮屋燒焚。
占霧第五京本列第八○十首
天霧者，不止四時生。陽不順時陰成霧，陰不和上霧昏沉辛本、川本作「昏昏」。邪氣事難精。
天之霧，五七日當占。有雨時時且平吉，若無雨時疫瘟纏。民病有災愆。
相對敵，有霧敵京本作「客」邊來。似雨紛紛來京本作「須」勢急，如煙入眼目京本作「眼」難開。馬步一齊京本作「時」來。
兵發日，霧氣晝昏昏京本作「紛紛」。一辛本、川本、京本作「欲」似露來兼灑京本作「霧來兼似」雨，此為天泣淚京本作「血」紛紛，須駐京本作「駐泊」賞三軍。
久陰霧，顏色帶紅鮮。更被黃辛本、川本、京本作「黑」風吹上去，兵戈即日京本作「目」展平川，速備京本作「避」莫遷延。
城營上，有霧似懸尸。為將且須觀此象，所居營寨即那京本作「須」移。不去將當之。
軍營內，大霧數朝濃首本作「昏」，從辛本、川本、京本改。晝夜不開相對敵，客軍先敗走奔衝，排陣辛本、川本、京本作「隊」襲其蹤。
城京本作「軍」營內，大霧起城頭。白色似京本作「沙」煙兵戰起辛本、川本、京本作「喜」，三朝五日簇戈矛，准備好京本作「防備外」方游。
大京本作「青」黃霧，騰(上日下卓)京本作「勝氣」掩山川。乍合乍開防詐偽，須防內外有京本作「與外」相連，不悟血侵京本作「浸」田。
周回霧，城內沒些兒。欲要攻城攻不得，其城天助有軍威，謹守自安宜。
占霞第六京本列第二十六○十一首
占霞色，似氣不相成。形若似云云不是，形如拖掃氣紛紛，識者自詳因。
兵發日，占顧京本作「看」面前霞。甲乙怕逢霞氣白，丙丁黑氣向前遮，大戰不應差京本作「定交加」。
兵發日，霞氣日辰並辛本、川本作「兵」。縱有前程應京本作「勿」大戰，逢霞生日應須贏，拗日不宜京本作「須」征辛本、川本作「多精」。甲乙日黃、戊己日黑之類。
觀霞氣辛本、川本作「氣色」，霞氣日辰裁京本作「諧」。兵進前途交戰勝，開疆玉帛積成堆，人馬盡驅來。
兵發日，五氣辨災祥。角姓怕逢霞氣白，羽音黃氣莫禁京本作「相」當，宮姓怕青蒼。
商音姓，前怕赤霞攔。征姓黑霞並黑氣，皆為鬼賊怕相殘京本作「攀」，不得視為閒。
城營上，五色氣並霞。盡是賊京本作「敗」軍天預顯，早須為計好防他辛本、川本作「警覺較量些」、京本作「警悟較些些」。否則死如麻。
霞與氣，二件或相兼。氣若色黃赤白好，霞如黑色亦京本作「氣色一」同占，仿(上髟下弗)在良賢。
霞似虎辛本作「似席」、京本作「與氣」，云即便京本作「變」為龍。龍虎相交軍必戰川本、辛本作「勝」，臨時勝負更看風辛本、川本作「辨誰凶」，逐辛本、川本作「遂」我彼軍凶。
出軍日，霞氣莫前攔。我後氣來風更順，從他前銳後寬嚴辛本、川本作「寬」，軍馬獲平安。
攻城寨，先料水清源首本作「源情」、辛本、川本作「情源」，此從京本。上有大流堪決灌，不須交刃損兵員，勿縱暴剛權。
占虹霓第七京本作「占虹第九」○十一首
虹霓現，因雨影東西。晨現必當雨未止，晚來東現日光輝，術者細觀之。
兵行次，虹貫日京本作「路」邊傍。御京本作「預」備伏兵前有阻，且須審細自京本作「更」商量，移寨避災殃辛本、川本、京本作「終不得開疆」。
虹霓現，城寨可攻之。虹辛本、川本作「蛇」直入來為病疫，淺虹兵瘴京本作「青虹兵戰」要須知，移寨避災宜京本作「危」。
虹赤白，盡是阻軍行。若是京本作「似」虹橋欄著路，且須盤泊犒京本作「靠」軍兵，不久卻回程。
虹入井，盡是敗軍情。或有京本作「似」鼠形營上現，忽然交戰血成坑，防京本作「勿」擊保城營。
虹如暈，更複京本作「或」似弓形。有若白虹形斷續，兼之五六見城營，皆主血光成京本作「生」。京本注：「或見五六月。」
虹霓見，更或似弓形。有若暈來如斷續，兵興五日定辛本、川本作「便」回程。久住必災成。
白赤虹，單見色無雙。如氣衝天或橫過，蚩尤旗號動戈槍，起處必為殃。
虹起處，頭尾地侵天。其虹見時非有雨，晴天見者血成川，民更有災愆。
白虹見，晝川本作「盡」見地侵辛本、川本作「青」天。其地一方皆主亂，眾人喧鬧有災纏，年內應其占。
白赤虹，晝川本作「盡」見莫興兵。更有虹霓垂軍上，彼軍殺將且須停，動必有災迍。
占雨第八京本列第二○十七首
凡論雨，二氣是陰陽。升則為雲降則雨，若逢兵動合災祥，良將要參詳。
師在道，或始出郊城。雷雨如傾溪澗阻，沐京本作「淋」尸凶象不堪行，勿要辛本、川本作「足」與天爭。
兵辛本、川本、京本作「軍」始進，雨急立成泥。名曰沐京本作「淋」尸當立辛本、川本、京本作「速」止，別詮吉日與良時，強進必京本作「有」凶危。京本注：軍讖曰：兵行日暴風猛雨，折旗幟不止，此天怒也，不可進兵。待天象和明，別擇日行。
軍發日，微雨灑軍京本作「潤兵」行。此是潤軍兵京本作「兵人」必利，旌旗前指最為精，所向定須贏。
兵始進，旗幟繞於槍。半雨半晴霞氣過，且須盤泊好參詳，去即陣難當。
天數日，半雨半兼川本作「無」晴。營內有奸謀結叛，先晴後雨叛難成京本作「擒」，先雨後晴興京本作「兵」。
兵首本作「風」，此從辛本發日，風雨逆沾人。天意示辛本作「欲」知教我記，不須前進恐危身，見陣潰亡軍。《軍行志》：如行軍見暴風猛雨，倒折旗槍，大雨不止者，天之怒也，軍不可進。宜待天象和明，別擇日時門戶，軍行方吉也。
天雨物，形體不能聲。其分凶災主兵寇，功臣遭戮國須傾，固守得平平。
天雨血，賢退進邪人。血染金革皆不喜，急移營寨賞三軍，無罪受王刑。
天雨鳥，爪翅及諸般。若在彼軍他主敗，我軍逢此不能安，必見損兵官。
天雨蛩，在敵不能辛本作「宜」攻。或鱉或魚皆凶首本作「吉」今從辛本兆，我軍見者便回程，不動必遭凶。
天雨毛，主將信邪奸。急宜謹廉須固守，莫將輕慢事非凡，天意報君顏。
無雲霧，一色見天晴。此象無雲而雨降，謂之天泣事難禁，主帥未安心。
黑雲現，橫截在天河。見此天河新作換，來朝有雨報君家，此語不曾差。
天河內，閃電見光明。隨即來朝遭大雨，自然(上雨下滂)霈若盆傾，平地水汪盈。
月生暈，月暈暈參星。或暈井宿遭雨降，五朝七日不差分，空裡似盆傾。
密雲現，雨陣黑濃濃。驀地攔前轟霹靂，天雷驚震擁首本作「攤」，茲從辛本、川本來攻，有雨不多分。
占雷第九京本列第二十五○三十一首
老陽極，出地變成雷。出聲之先收聲後，此為災怪號非時，兵起主荒飢。
占雷法，大怕出非時。皆是守官無政法，酷民枉法有天知，天怒震權威辛本、川本作「震威摧」。
兵發日，風吼忽雷鳴。戰馬盡驚旗倒折，前程必有賊來迎，大戰血交並。
兵發日，雲氣與雷聲。雲趁我軍雷逐後，天威神助大軍行，此去必須贏。
兵發日，雷動我軍營。天助威靈軍得勝，若居彼上我勞軍，審細聽其聲。
冬三月，何事忽雷鳴？只利客居川本作「軍」非利主辛本、川本作「土」，高旗先舉定須贏，後戰必無成。
雷霹靂，樹木及諸般。若在彼軍營寨上，天威殺氣我難當，移寨始為安。
營寨上，雷止一聲鳴。定是命來應迅速，不然急詔事叮嚀，上將好詳聽。
營郡邑，天上忽雷鳴辛本、川本作「聲」。欲似雷鳴還不是辛本、川本作「似」，多應土地注長二字據辛本、川本補傾，否則辛本、川本作「即」戰將爭。
兵發日，風送逆雷聲。天意欲將京本作「顯然」兵仔細，不宜先舉恐傷危，遇敵恐京本作「必」遭摧。京本注：夫雷霆者，天地之成，震則以驚萬物，兵者尤宜祭之。凡雷霆於將軍士卒，宜擐甲張弦，其兵得天助也。
無雲氣，天色十分晴。驀地一聲如雷響，或如霹靂野雞驚，龍出沒災刑。經曰：「謂之天鼓，亦主兵火。」又曰：「龍出。」
將軍眾，驀地一聲雷。次後並無雷附矣，將軍兵眾必行之，舉處可先為。
春三月，甲子共庚寅。乙丑戊子並辛卯，雷鳴霹靂恐傷人，大戰月旬驚。
將戰次，臨陣有雷聲。從我軍中謀至敵，敵軍必敗我軍贏，反此一同情。
天陰久，不雨數朝期。忽有雷鳴我軍上，前程得捷便占辛本、川本作「占便」宜，反此我軍危。
雷四起，南北與東西。其勢往還鳴不定，合當回避不須遲，大戰兩傷之。
聲渾渾，其勢又圓長。起處來方我軍上，若還征戰定無妨，又助我軍強。
霹靂震，牙首本作「手」，茲從辛本、川本帳震聲雄。忽速搜尋休要住，須知營寨有奸凶，尋覓莫從容。
密雲見，踊躍若傾河。或辛本作「忽」有雷聲先大作，其時有雨也無多，說處莫川本作「沒」偏頗辛本作「說出遍遍無」。
雷忽震，震處眾人驚。若雷又非聲振怒，我軍之上必摧傾，移寨免憂驚。
雷聲震，連日不收聲。此象正為多失信，為他官吏不能清，天令與人聞。
雷震雹，隨即雪空飛。陰氣勝陽因此得，賊臣將起事須疑，主吏損心知。
兵發日，雷發我軍中。天助神威兵大勝，若居彼上我軍凶，詳細辨雷轟。
兵發日，霞氣與雷聲。霞隨我軍雷隨彼，威感應之我軍停，此去必成功。
兵發日，須要識鳴方。雷自我軍營上起，主軍大勝客軍傷，天意助吾祥。以下七首從京本補。
兵發日，雷向敵軍鳴。彼勝我輸宜罷戰，不然城寨定遭迍，預計不宜徵。
軍營內，無雨及無雲。營上忽然雷霹靂，主軍大敗急移營，不爾禍來侵。
占雷兆，初發那方鳴。乾上主興多士卒，坎方大水阻行兵，艮位病臨營。
占雷兆，初若震方鳴。決主其年穀高貴，預收糧餉賑軍民，巽上旱災臨。
占雷兆，初動在離方。恐有火災兼旱孽，坤宮損稼總宜禳，兌位起兵忙。
商音姓，鳴忌在離方。角姓兌乾宮震巽，羽防坤艮及中央，征姓坎方殃。天子出取天子姓，不出只以主將姓並日乾為主，以八方生克斷。訣云：甲乙兌乾方，丙丁坎上當。戊己防震巽，庚辛離有殃。壬癸艮坤位，中央總不祥。我克他軍敗，他克我軍傷。生他雖用計，生我自投降。上天昭應驗，良將細推詳。
占天第十十一首
天之道，為父又為君。清靜麗明為順吉，昏暗陰散缺忠臣，諂佞近王庭。
天氣赤，蔭地一般紅。人物盡來如屠血，來兵必戰有災凶，兵敗莫西東。宋咸淳甲戌七月初六日庚辰酉時，在天有一丈餘高霞，映地如血，當年十二月過江，至丙子納降，江淮軍民遭塗炭。
天之道，哀響又兼鳴。此處必主興王道，異謀革位少良臣，年內見其因。
天之道，其象號乾方。或若分為於兩半，分常別土亂征傷，人主見憂惶。
天之道，忽裂見樓台。皆主兵荒人世亂，千般祥瑞忽為災，其怪報人來。以上五首首本缺，據辛本、川本補。
天河分，忽若似槍辛本、川本作「戟」尖。兵革當興逢此兆，諸州郡府見憂煎。塗炭遍山川。
天色白，慘慘甚昏曚。久陰不雨陰謀事，必為兵火事難通「通」字據辛本、川本補。年內始知蹤首本作「通」，茲從辛本、川本。。
天忽響，鳴鬧在蒼穹。多是子憂當父感，天鳴臣怒鑒君同，君主可寬刑。
天道慘，慘色變深黃。必主大風三二日，船行急止莫徜徉辛本、川本作「滄洋」，預報與君忙。
天忽見，有虹赤紅黃。貫北斗極星還繞，君生賢聖主辛本作「至」非常。此事甚相當。
天久旱，無雨水盆流。此是天時雨不潤，不能下降令人憂辛本、川本作「奔高流」。禾穀豈全收？
占日第十一京本列第六○五十六首
太陽位，為主正為君。兆主國君家國事，通行循度總和平，昏蝕主憂驚。
日旁氣，赤色若京本作「似」懸鐘。所見之時辛本、川本、京本作「游所見邊」須將死，不論春夏與秋冬，所舉總成空。
日生暈，上下兩重交。必有彼疆亡將過京本作「軍亡將帥」，中謀獨霸不成韜，終是舉京本作「起」槍刀。
日左辛本、川本作「在」右，白氣若虹交。兆京本作「即」主血流成大戰，緣君失政作成妖，無法可禳消。
日光暈，暈珥有陰風。左右並同為吉兆，三般變動日時逢京本作「同」，日月在羅籠。日邊耳，經曰：日有抱暈於野，皆有降軍降將至也。
日光暈，有暈要須知。闕處預先防京本作「堤」備吉，忽然不闕亦京本作「不」須疑，三日雨淋漓。
日中暈，上蓋下為陰京本作「纓」。向暈即凶背暈吉，若無征戰有風聲，霞氣雨還成。
暈不合，垂在兩邊生京本作「旁」。城內有人謀不就，且饒緩慢看軍京本作「牽」情，一事也無成。
暈邊氣，入則外軍贏。隨氣攻之應大勝，忽然內出外軍傾，勝負預先明京本作「征」。
暈邊珥，一珥喜來生。兩珥欲來相解意，又言敗川本、辛本、京本作「拜」將攝公卿，此術甚分明。
日月背，順吉背須凶。若背東方西面勝，背西東面獲其功，南北並皆同。
占日月，主客要先知。晝把京本作「犯」太陽將作主，夜憑星月驗安危，客認京本作「與」氣隨時。日月星為主，雲霞氣為客。
相京本作「聞」敵，兩日見分明。必有拔營離寨去，正當日下京本作「夜」看拋城，大戰血交並京本作「兵」。首本缺此首，茲據辛本、川本。
相京本作「聞」敵，日對城營京本作「營城」。交戰血流看主客，必應主敗客軍贏，日度算還生。辛本、川本注：「算太陽分野。」京本注：「精算太陽分野，在日度算還生第十三首。」
日中暈，日被白虹穿。天下大兵看即京本作「帥」起，又兼烈士報仇冤，奮怒氣衝天。荊軻入秦時有此兆。
兵發日，日偶蝕並虧。莫往前程尋大戰，天垂威辛本、川本作「戒」象遣京本作「上天垂象欲」人知，去則將難歸。
冠纓日京本作「者」，日上即為冠。右京本作「在」下為纓擎捧日，冠為喜兆將須歡，纓則將心攢。
兩日，少時京本作「小將」及明朝。倘或必辛本、川本、京本作「忽」聞如此兆，外藩草莽競京本作「盡」興妖，進步即嚎啕辛本、川本作「疾兵消」。
日邊氣，如杵赤而明。既顯不當軍將出，執迷堅往損其兵，一半不回程。
日旁暈，狀若死蛇圍。其兆主京本作「生」災先舉京本作「損」將，師徒半出不能回，宜改京本作「後」擁師歸。此首首本缺，據辛本、川本。
日邊暈，抱日一邊生。順抱敵人須可擊，還如逆抱戰無贏，隨眾京本作「象」舉其兵。
日下氣，赤氣列三層。天下流亡兵競起，黎民失業禍災生，鹿走霸圖爭。
日四耳，多在四隅邊。宮闕儲君生太子，歡欣期降定三年，人馬罷征權。
日中氣，上下黑衝過。長子建謀興大逆，速當根究莫蹉跎，遲便舉京本作「起」干戈。
兩陣近，青氣日邊生。其狀分明如半月，順其形氣速前征，交戰必須贏。
太陽畔，八字氣分明。下若鹿鹿章形勢走，將亡兵潰禍災生，固守保關營。
太陽畔，雲氣傘張形。又若飛煙星在辛本、川本、京本作「影」里，火星傍出血成坑，堅守不宜行。
太陽畔，突出泰山端。紫氣盤旋供辛本、川本作「俱」不散，城中軍勝賊當殘，臨陣審詳看。
太陽畔，氣蓋京本作「貫」日當中。白色東西連卯酉，主憂社稷京本作「宗社」重災凶，改號任神龍。龍名曰喪門。
太陽畔，九曜旋辛本、川本、京本作「簇」於邊。似火如燈光爛爛京本作「燁燁」，九州島大亂水滔天京本作「血流川」，王道苦京本作「若」憂煎。又主兵戈。
太陽畔，牛競爭時。更有傍邊持戟立，戟人無首影依稀，宗廟必傾危。首本此首兩收，前二句一作「太陽，競與日爭時」。
太陽畔，如幕京本作「蔓」又如花。相繼相連不間京本作「黏不」斷，嬪妃皇后亂其家，術士見生涯。
太陽畔，氣如剪刀形。更有散花桃杏京本作「李」雜，君王失政後妃稱京本作「嗔」，鮮潔京本作「解結」愈為精。
太陽畔，氣若璧形圓。其影團圓京本作「團」如暈色，群京本作「郡」邦臣下反京本作「反主」謀專，奪我境邊田。主小臣謀反分國。京本注：「主小臣謀叛分國侵奪之事。」
太陽畔，一樹蒂根成。兩京本作「雨」氣橫生長拽出，殺君自縊叛臣情，隨帝應其征。
太陽畔京本一作「時」，如鼠樹枝京本一作「林」間。又似雞形雙京本一作「頭」翅舉京本作「頤頸勢」，看京本作「舉」看洪水作為京本作「危」難，移寨向京本作「上」高山。京本此首兩見。
太陽畔，帆幔氣堪疑。又若破船來向京本作「泊」岸，仍居乾位帝京基辛本、川本作「隳」、京本作「墮」，帆落勢傾時京本作「危」。
太陽畔，五色氣鮮京本作「祥」明。下有奔(上鹿下章)形象具，忠臣遭戮又妖興京本作「兵」，不可不留情。
太陽畔，十字在中張。大禍欲來先露兆，奸凶懷恨京本作「詐」作妖祥，齋醮早消禳。
太陽畔，氣色似人兵。若在離邊移寨上，君王易代表臨坰，賢者得其情。
太陽畔，兩手在其傍。更有金星圓出現，後妃作孽亂生狂，乾地京本作「帝」應其殃。乾符六年二月十八日午時現。京本「乾符」前有「唐禧宗」三字。
太陽畔，舉手若兩京本作「首若雙」分。或作帚形居兩手，君王帝位欲分更，不散決然成。辛本、川本、京本注：「氣現久不散，其殃必應。」
太陽畔，青氣散如飛。變作雁行分勢列，外邦小國賊臣欺，謀反禍相隨。
太陽畔，若對鬥牛間。更有一虹迎面見，三公流國戰無還，遷改莫辭難。京本注：「國主政權應自失。」
日邊氣，皆應在蚩尤。申酉且須看獬豸，喪門申未午時求，見處便堪愁京本作「憂」。
日之外，有耳兩邊生。必有和通同好事辛本、川本作「善」，京本作「同通好喜」，兩軍不戰結歡欣京本作「情」，四海得安寧。
青天象，日月氣來衝。北面氣衝北面旺，南衝南旺任川本、辛本、京本作「認」西東，取此以為宗川本、辛本、京本作「蹤」。
日色異，黃赤病之源。色若白時多死兆，更兼兵起禍凶年京本作「連」，疾疫湊來纏。
日五色，或有氣棱層京本作「棱」。其分國王權政失，耽迷酒色損生靈，修德滅奢矜。
日紫色，名曰疾萎蕤。其分起兵多喪敗，且宜修德厭天機，勿起京本作「忽即」禍當時。
日有耳，兩耳戰均平。厚處必贏軍占取，一邊有耳一邊贏，無戰喜交兵。
日色青，其分國堪傷。或似火光兼火影，皆為災亂殄忠良，防備賊臨疆。
日生暈，須有暈形圓。其形如暈圓其圓辛本、川本作「圓圓背」，皆主邦臣辛本、川本作「那邦臣子」叛謀專，奪取境邊田。
日四耳，頂上即為冠。兩下為纓須盡日，下為履象不為權，回報日須端。經曰：「日上為冠，下為履，兩下為耳，長而為纓，朝抱日吉。」
太陽位，下複見形圓。便若白來其色黑，王更國變別憂權，一日見憂煎。
日出現，便若似川本作「是」胭脂。蔭辛本作「映」地滿天血如染，此為天川本作「大」殺苦軍權，七日雨平川。無雨主火災。
占月第十二京本列第七○二十三首
太陰位，為後又為臣。凡有象形凶吉定，行兵主帥要知明，一一細分清辛本、川本作「情」。
占圓月，下小彼軍多。若總京本作「見」大時占我眾京本作「勝」，全京本作「總」無大小亦相和，青白定京本作「早」回戈。
出軍夜，看月好參詳。有兔主人占大勝，兔無反京本作「無兔還」是客軍強，仔細審形相京本作「須要細端詳」。
占夜月，五色氣相當。此是京本作「時」交兵須謹京本作「警」慎，直須拚京本作「挨」得賞兒郎，慳吝必相傷。
太陰內，有暈使人驚。其象分明如刀字京本作「刃」，奸臣謀反事將成，密究速加刑京本作「庶無凶」。
守彼壘，吾督將須攻。月色無光灰京本作「如」粉樣，拔城不過一旬中，守將亦須凶。
看夜月，五色氣相衝。皆京本作「此」是將災宜京本作「須」謹慎，直須重賞宴軍中，堅執禍相逢。
月生暈，厚薄四方停。此是三軍均力象，一邊有抱一辛本、川本、京本作「抱」邊贏，順抱若神兵。
月生暈，暈有珥兼生。將有火京本作「大」災難閃避，三朝有雨得安寧，無雨禍還京本作「須」成。
月生暈，暈內有流星。當有貴人奔出走，客星入側將當驚，國亦不安寧。
月如赭，莫戰最為良。若或不依京本作「不依言」須見敗，客軍得勝主軍傷，宜且守封疆。京本注：「先出客，後出主。」
相敵，月滿色無光。客勝主衰京本作「虧」須謹慎，忽然交戰主難當，城內欲投降。
雙月現，現則有兵荒。兩兩三三俱荒亂辛本、川本、京本作「亂出」，當其現處有辛本、川本、京本作「競」猖狂，人馬兩京本作「死及」逃亡。
兩月，侯景犯梁朝。倘或遭逢如此兆，外藩京本作「番」雄略京本作「客」有謀韜，俱廢若京本作「永」冰消。
兵在外，月色辛本、川本作「蝕」、京本作「食」八分強。軍欲還鄉須京本作「休」罷戰，忽然蝕盡倒城亡，將死向郊京本作「飢」荒。
太平夕京本作「久」，月破作三分。四海荒荒興逆叛，都緣人主寵奢昏京本作「民」，草寇輒稱尊。
月黃色，分野現明光。此是將軍遷京本作「還」職象，彼師我眾兩無傷。各自守封疆。
月邊氣，其象若群豬。羽姓將軍兵大吉，宮商角徵不占拘京本作「推」，把捉顧方隅。
十五夜，月缺不團圓。一面凸凹三兩處，近臣怪辛本、川本作「懷」怨京本作「懷恨」奪君權，急究反情原。
金入月，星朗月無光。星蝕太陰臣造逆，月明星暗將身辛本、川本作「星」亡。星沒客軍傷。
金與月，俱出在西方。星北北方軍必勝，星南南面將身辛本、川本作「星」強，月白辛本、川本作「向」將兵亡。
金月暈，星暗月昏昏。客必敗亡須好認，木星三暈將辛本、川本、京本作「宰」臣奔。天象顯然分。
月有暈，白虹向中穿。天下大兵看即起，更兼壯士執仇冤，大辛本、川本作「日」怒氣衝天。
占星第十三京本列第五○四十三首
兵要法京本作「訣」，為主認星辰。伏逆遲留京本作「留時」須固守，更看金京本作「堪全」現便京本作「使」宜行，俱伏兩均平。
兵要訣，為主京本作「客」認金星。若也伏藏休動作，逆行逆戰亦均平，順則最宜行。星退宜退，星進宜進。
金與火，統帥識星無。須算辛本、川本作「等」行藏知決勝，何須堅執講星孤，諸事細參圖。
土星合，相犯必為災。分野居京本作「老」、辛本作「若」當須有事，本藩太守禍之胎，修德免災京本作「殃」來。
三星聚，晉宋為居辛本、川本作「兼」、京本作「衛兼」唐。此地將軍須就獄，總兵主帥作猖狂，斬首獻明京本作「君」王。
四星聚，平地辛本、川本、京本作「帝」會張星。王莽赤眉兵造起，後來光武掃餘京本作「除」兵，晉魏也曾更京本作「經」。
五星聚，漢祖得其時。秦滅漢兵東井會，君王起事合天機，星會尾如京本作「聚尾和」箕。
星落寨，為將恐遭殃。宜速移營方見吉，堅強舊所必凶傷，天降禍相辛本、川本、京本作「難」當。
星相打，攻守兩茫茫京本作「忙忙」。遇戰血流交滿野京本作「遇賊血流郊野滿」，攻城不下好堤防，宴犒賞兒郎。
金星畔，邊有小星侵。相去不過咫尺遠，客軍當敗將消沉，兵罷只如今。凡金星為將星，專主兵權兆。京本注：「金星專主兵權之事。」
金星京本作「行」疾，急戰定應京本作「須」贏。行若緩時須固守，星高攻京本作「遠」戰有功名，低害京本作「則」莫深征。
金芒角京本作「金星落」，隨角出軍征。若有焰光如掃帚，亦名天狗食妖兵，其下血成坑。如螻赴水，其下必敗。
占星宿，伏現在西東。星若近南南必勝，忽然近北北宜攻，專祖此為宗辛本、川本作「蹤」。
金星出，出在卯中央。東面兵強莫京本作「休」與戰，西出西方不可當京本作「出西面酉酉難當」，勿與動鋒槍辛本、川本作「刀槍」，京本作「勿與鋒芒」。
金西伏，木京本作「未」出現東方。軍在西南休進戰，二星同出現東方，西若戰須亡。或水或木星。
金東伏，木京本作「未」出現西方。東北二方須敗走，忽然同出在西方京本作「現在旁」，東面不能當。
同伏現，相去尺餘間。交戰將兵須有應，水居月上戰應先京本作「關」，月內必師還。水在月上也。
欃星現，分野在京本作「出」何方。若是正臨災在即，忽然頭尾也遭殃，仁德可修禳。
星一個，無尾赤京本作「亦」兼青。直下落來營寨上，急須遷去別為營，此地定無成。
金晝現，名號是經天。其分用兵兵必罷，未曾動處卻兵連，人馬滿郊田。已動敗，未動易政。
星晝隕，聲震響如雷。赤白或長三五丈，忽然更有小星陪，軍勢若寒灰。
星晝隕，其地定為災京本作「其下地殃危」。必有火焚軍寨柵，兼防將士涉沙泥京本作「垝」，移寨京本作「去」莫徘徊。
軍營內，斗大墜星來。或是作聲長數丈，其間大戰將星移京本作「身摧」，急去免災危。京本注：「孔明、祖逖，皆有此兆。」
軍營內，星隕落其間。拽尾或長三五尺辛本、川本、京本作「丈」，皆為敗陣辛本、川本、京本作「証」莫京本作「欲」相殘，急去免災京本作「凶」奸。孔明、祖逖皆有此兆。
軍營內，星隕作驢鳴京本作「形」。兆是京本作「此兆」敗軍並殺將，便須移寨不須京本作「當返不當」停，天意甚分明。
營寨內，星火殞其中。芒角光明兼京本作「並」曳尾，急須移寨避災凶，不去禍重重。
出軍法，夜與日相殊。彼上有光京本作「星」兼月朗，我軍上面暗稀疏，進戰決成輸。
星晝隕，分作二三星。此是兵戈將欲動，須防敵國別來侵京本作「必來爭」，陰賊逆謀生。
吾守壁，月內一星明。必是外奸來入壘，期於半夜害吾城，搜京本作「招」捉審奸情。
提大眾，欲打破城牆。月左京本作「上」有星占上角，城中賢將有謀方，速退莫施張。
敵守壘，我力有餘攻。月下有星相近駐，彼城奸欲亂吾中，門戶審其蹤。
圍彼久，月背一星隨。壁京本作「城」內敵人謀走北，其城沉潰不須摧，捷報凱歌回。
觀敵壘，月背有辛本、川本、京本作「見」三星。狀若連珠敵便遁，不須攻打自安平，撫眾勿殘生。
軍馬進，月畔見三星。形似三星將月捧，攻城京本作「圍」不下戰無成，擇地設營停京本作「再安營」。候過旬日，別看氣候。
攻彼京本作「破」壘，月下見京本作「列」三星。城內詐降設京本作「施」巧計，急當准京本作「整」備出京本作「突」師征，莫信詐為誠。
圍彼壘，月角露三星。亦京本作「形」類三台侵抱月，其城難取枉亡京本作「勞」兵，別處設謀贏。
彗星見，出在京本作「自」月旁邊。必有弒君並殺父，國中紛擾禍相連，更主易桑田。
金臨水辛本、川本作「木」，三五寸金分。少婦合憂生哭泣，又見將見災凶，偏將喪郊中。
星墜地，鳴下似雷聲。著把辛本、川本作「地」更辛本、川本作「便」如焚薪狀，此為天狗食人民。百日見災生。
慧星現，但看出何方。定主國君喪性命，不過百日見驚亡，減辛本、川本作「咸」滅在君王。
太白犯，昴畢二星纏。定主逆臣謀國主，馬奔人走喪中原，入昴赦人原。
金與水，二曜若侵凌。定主破軍並殺將，水居首本作「君」，茲從辛本、川本金上客軍贏，在下主和平。
慧星現，從斗向南行。經過垣牆天市界，外邊兵寇界相臨，損將血成坑。
占北斗第十四京本作「占斗第四」○十六首
凡北斗，斗乃眾星魁。天上眾星難相犯，若來相犯有災危，占候者須知。
斗口內，慧現出光芒。海內兵戈俱大起，江河流絕業成京本作「田」荒，民作甲兵糧。
北斗內，穿出慧星輝。國內主君邊寨京本作「塞」將，陰謀惡黨起旌麾京本作「強圍」，著意謹防危。
北斗下，氣若破車輪。白色漸生侵口內，飢荒不稔寇成群，餘荒不堪論。
黑色氣，守定斗口邊。父子相吞天下歉，水渰城郭少幹田，災害四方傳。
占北斗，第一是妖星。卻京本作「都」要分明軍辛本、川本、京本作「君」始吉，忽然不現眾星明。主將落奸情。妖星乃貪狼星也。
占北斗，夜夜白霞遮。不過七旬兵大起，橫尸千里臥如麻，忌戰日西斜。斗為主，霞為客，有索戰，不可出。京本「有索戰」作「酉未來索戰」。
占北斗，黃辛本、川本、京本作「紫」氣在其中。吉京本作「喜」、辛本、川本作「有」事欲來君且記，不過旬日京本作「逾三月」喜重重，萬姓賀堯風。
占北斗，赤氣在其中。萬萬雄風辛本作「師」、川本作「帥」、京本作「兵」徒京本作「多」費力，攻城盡死不成功，枉把庫(廠敖)空。
占北斗，兼有小星多。天下不安人失業，荒涼米貴遞相磨，處處動干戈。
青蒼氣，漸入鬥心中。定有賊來侵郡邑京本作「縣」，不然裨將欲謀凶，大忌是三冬。
占北斗，明閃電光輝。定主好人初出世，輔賢明德助人君，此兆即非輕。
占北斗，太白入其中。定主將軍逢戰死，城營難守亂人民，大小在辛本、川本作「走」西東。太白入斗，將星入度也。
黑雲氣，夜散辛本、川本作「蔽」星斗中。如此三朝當有雨，急須准備候天情辛本作「晴」，此理甚分明。
占北斗，忽直或伸之。衝入斗中奸事有，犯其星位各占之，術士亦須知。
占北斗，通夜黑雲遮。定主來朝須有雨，急披雨笠候天涯，應兆不能差。
占地第十五二十一首
地之道，與月一般稱。為母為臣生萬物，發生含育盡乾坤，明辨豈無靈？
統軍帥，下寨要安營。先是須知吉凶地，莫令誤地損兵軍，此理要精明。
地名好，川破不堪安。大路叉中休下寨，伏尸古墓見多般，將帥要知言。主虛驚，賊來破寨。
山窄地，泣滴莫安營。兩路中間休立寨，龍頭辛本、川本作「勿投」天灶怎持兵，仔細與軍辛本、川本作「君」尋。天灶者，大谷之口；龍頭者，大山之端。
戰場地，古廟與靈壇首本作「台」，茲從辛本、川本。攻破城營移辛本、川本作「遺」故地，盡言凶敗與傷殘，細說與軍辛本、川本作「兵」官。
山谷中，下寨忌逢之。前高后下居之險，地無草木主憂疑，明將總須知。
大驛路，前後總須疑。或在高崗或在辛本、川本作「近」水，長深溪澗最無疑，下寨得便宜。
營已下，須識有災非。地上忽生諸怪類，往來天象看來情，主將要知因。
占其地，毛羽忽然生。必主人君遭厄難，大兵侵國亂朝廷，百事應憂驚。
田地上，忽然便生毛。處處盡生人總見，此為謀逆血流郊，百日主凶妖。
城營內，火焰忽然京本作「生」光。將士敗亡看在速，急須移寨京本作「轉」免災殃，不去禍難當。
城忽裂，必主起干戈。山中地或如雷吼，敵軍來時看辛本、川本作「速探」如何，急避莫蹉跎。
營寨京本作「砦」地，泉水及生塵。有戰不離於月內，早排兵甲敵邊鄰，移寨避災迍。先移後戰。
城營京本作「營內」地，無故動還搖。大戰必應於歲月京本作「內」，並注：「城年營月也。」直須移京本作「離」寨禍應消，不去京本作「出」將身招。
城營內，地動起兵戈。且早移營於吉地辛本、川本作「福上」，不然刑禍將身多，陣敗辛本、川本、京本作「破」自消磨。
城營內，忽見地生毛。所統精兵當便起，須臾不去禍應遭，禳醮保功勞。
城營內，地上起錢京本作「殘」花。有似馬蹄同此兆，移營擁京本作「各營勇」士定歸家，應驗決無差。
城營內，地忽現辛本、川本、京本作「陷」崩摧。禍結兵連緣此兆，移營修義滅京本作「速修仁義免」凶災，不信將身推京本作「危」。
城營內，忽見地生丹京本作「忽有土崩塌」。敵騎欲來衝突我，差人截路莫輕閒京本作「待莫輕看」，移寨庶幾安辛本、川本作「倚亭關」。
城營內，花草忽然生。急出莫令軍疾病，經旬不動將身傾，智士京本作「勇」切須明。
城營內，地上忽然京本作「生」黃。五穀或生並地長京本作「忽然生遍地」，將軍祿位福無疆，士馬樂京本作「亦」安康。
占樹第十六五首
城京本作「營」中樹，忽然總萎黃。威氣京本作「風」助吾軍必勝，陰神佑我必成強，主將喜非常。
營側畔，樹木自崩摧。若近軍前師敗辱，不然近彼賊京本作「彼戰必」衝來，移去免凶災。
諸樹木，花發不當時。營內見之須速備京本作「避」，定知賊眾欲來圍，移寨免災危。
營寨內，樹木被雷驚。或是震傷人與物，此為傷敗被天嗔，移寨免憂心。
諸樹木，忽地出奇枝。異花奇葉人罕見，必生異事報軍辛本、川本作「君」知，將帥看修為。
占蜂第十七京本列第十一○五首
軍營內，蜂眾泊於營。兵京本作「軍」欲動移應不久，修磨器甲莫教停，總令便須行。
軍行次，蜂蝶接連來。定有伏兵居草莽辛本、川本、京本作「澤」，好防林木與山崖，先探保無災。
軍下寨，蜂蝶遍天飛。防有賊來攻我寨，急首本作「忽」，茲從辛本、川本須固守莫遲回，主將要先知。
軍營內，蜂惡亂叮辛本、川本作「呵」人。或是反軍與謀將，必然軍將有災危，謹守賊欺追辛本、川本作「追欺」。
軍營內，蜂子遍飛游。必主將軍多口舌，若還移寨沒災危，記此在心機。
占鼠第十八京本列第十○十首
占見鼠，其物夙名虛。主盜主奸皆主賊，若來為怪將兵虞，不信禍難除。
逢見鼠，白色是金精。若順軍行軍大勝，逆軍來者禍相京本作「災」生，凶吉甚分明。
逢赤鼠，來往在軍前。此是伏軍京本作「兵」藏詭計，搜尋斜谷道旁邊，急備莫遲延。
軍營內，鼠咬屋椽楹。或見辛本、京本作「向」壁間搬出土，移營在近改遷寧，排備向前程。
軍營內，行鼠尾舒前。將京本作「軍」主有災須醮謝，夜深谷口京本作「各各」、辛本、川本作「穀穀」罷戈京本作「兵」鋋，太白京本作「天似」報人言。
營寨京本作「軍營」內，驀地鼠成行。欲似吊人聲不罷京本作「出」，此須為禍將身當，禳謝得平京本作「保安」康。
營寨內，白日鼠搬兒。不是火災應大水，三日辛本、川本、京本作「朝」五京本作「兩」日速遷移，不出禍相隨。
寨中鼠，能舞向人前。必有內奸通外敵，且須搜捉莫遷延，速備實為先。
軍營鼠，血染將衣冠。或咬鼓旗皆不利，信須修謝拜星官，移寨且求安。
將軍臥，眼上被鼠傷京本作「將軍服，上衽鼠來傷」。必有奸賊京本作「喜神」來辛本、川本、京本作「看」在即，或傷腰下不相當，財散京本作「破」客軍強。經曰：「鼠者，賊也。如有變易，必主奸寇入也。」
占蛇第十九京本列第二十一○十二首
兵發日，路上遇橫蛇。或入水中應大勝，蛇還赤地京本作「色」戰無涯，勝負較些些辛本、川本作「勝地住些些」。泊住過一日，外動則吉。
兵京本作「軍」行次，蛇赤忌逢之。慎備京本作「陣當」前程來勒京本作「應勤」戰，訓兵激賞布恩威，厚薄勿偏虧。
軍發次，驀地見交蛇京本作「蛟交」。講武揚兵須宴犒，不然上將中風邪，身喪掩黃沙。
蛇赤辛本、川本、京本作「諸」色，大小外邊來。來入我軍兵欲敵京本作「散」，更防引得外奸乖，德向京本作「得上」好通開首本作「關」，茲從辛本、川本、京本。
長蛇見，飲水近營京本作「軍」傍。抽退還鄉方始吉，不然移寨九天方，禳厭免災殃辛本、川本末八字作「向高強，營壘布旌幢」。京本注：「太歲九天上同。」
兵京本作「軍」行次，蛇貫路邊傍。備御伏京本作「賊」兵前道阻，且須仔細更思量，終不使開京本作「利封」疆。
蛇入井，俱是敗軍形。或似杵形營內現，若還交戰血成坑，堅守我軍營。
蛇貫道，白赤動京本作「助」軍情。必有賊兵攔道路京本作「捫路道」，只宜盤泊賞軍兵，不久卻回程。但有異色之蛇攔路，回師罷戰，大吉。
蛇如鳥，更有似弓辛本、川本作「車」形。或是白蛇形辛本、川本作「行」、京本作「形如」斷續，兼之五六見城營，泣淚血交並。
蛟蛇見，營寨必京本作「不」宜攻。更有青蛇人病疾，黃蛇疫瘴總成凶，移寨京本作「徙」免災凶京本作「逢」。
兵行次，水裡怕逢蛇。更有魚龍蜃類見，悉皆進退事無涯京本作「捱」，速退莫咨嗟。如見龍蛇蜃，並同。
下營畢京本作「軍」，繞寨京本作「蛇繞」大蛇棲。必有賊京本作「戰」兵來打寨，高強營壘矗京本作「布」旌旗，謹慎欲京本作「好」防之。
占獸第二十京本列第二十二，前六首另作「占牛馬第十八」○三十四首
城營內，馬夜轉槽鳴。軍欲離營將大戰，早排驍勇各嚴辛本、川本作「令行」明，京本作「各令齊」，法令辛本、川本作「號」整齊行京本作「號令辨高低」。
軍營內，馬咬石兼沙。必有賊兵吾京本作「君」大獲，將軍克勝遠方誇，大小總榮華。
軍營內，牛舞向人前。欲罷戰爭休士卒，干戈不舉卻回旋，各辛本、川本、京本作「齊」賀太平年。
馬廄內，天火忽然燒。看即大兵將欲起，直須修德辛本、川本作「福」禍方消，勿使自身招。
城營內，驢馬作人言。聽取語言為定京本作「作」准，更看馬後辛本、川本作「駿」殺軍年，方始報仇冤。
軍川本作「城」營內，牛馬夜間鳴。必有暴兵來覓，直須防備夜偷營，速暗布精兵。
城營內，生產兩頭奇。或有足多生八隻，四足兩頭禍不移，裂土應逾期。
占走獸，獸字體相將。或辛本、川本作「凡」有怪形須要當，由分凶吉與君張，要辨辛本、川本作「獸」虎豺狼。
兵發日京本作「發兵次」，野獸截軍京本作「兵」行。直向隊中衝透過，必然京本作「分」隊伍兩縱橫，良將要京本作「亦」須明。
兵行次，狼虎及熊羆。若在軍前狂亂京本作「浪」走，此行旬日戰無移京本作「旬戰定無宜」，先舉得京本作「合」天機。
諸禽獸，異色及無名。有爪有牙京本作「齒」為我怕，無牙無爪亦應輕，此兆甚分明。
營前後，野獸亂縱橫。殺取太牢天地祭，三京本作「六」軍方得保安寧，有戰必須京本作「然」贏。
城營內，白鹿入營來。將士病災方欲起，若還無角京本作「病」主兵回，移寨免災危。
兵屯次，鹿走入軍營。必有降人來見我，期於三日事分明，或京本作「咸」喜長威名。辛本、川本注：有戰作，主大勝。
狼與虎，切忌入軍京本作「營」中。隊伍突衝並截路，不過數日有危凶，警備勿交攻。
虎相食，兆不出三年。必有大兵當至此，來其分野禍相煎，其兆理關天。
兵屯次，野象京本作「豕」入於營。急急殺來將祭獻京本作「鼓」，三軍從此得安寧，齋沐要嚴精。
城營內，鹿京本作「麂」子入其中。殺取三牲將祭獻辛本、川本、京本作「禱」，急當移寨免災凶，否則禍重重。
軍營側，驀地有豪豬。須備伏兵來犯京本作「賊兵來劫」我，便宜先舉莫躊躇，移寨始無虞。
軍營內，或京本作「忽」有野豬來。若戰先贏多後敗，速當移寨避其災，修謝莫遲回。
軍營內，兔走在京本作「入」其中。雖有雄兵終不戰，都緣彼敵欲和同，不在苦京本作「若」邀功。
軍營內，狸獸京本作「走」夜頻鳴。恰似豺狼同此兆，必知將士欲離營，不久禍災生。
兵屯京本作「行」次，豺狗入於營。內有奸人京本作「兵」相結外，急須搜捉察原情，莫遣叛縱橫京本作「蹤興」。
軍營內，狗怪遣人猜京本作「災」。急殺血流於戍京本作「成」地，埋深三尺以禳災，敵將必擒來。
軍營內，獐入及登城。若遇此妖多是火，不然孝服與兵爭，祈謝保京本作「得」安寧。
兵行次，路上遇猿猴。嚴令小心防恐怖，理當排槊京本作「齪」整戈矛，預計盡良籌。
狼與虎，繞寨作悲鳴京本作「聲」。似哭似號京本作「嗥」軍大敗，將軍兵敗京本作「潰」事多驚京本作「更」，尸壘澗溝平。
狼奔走，直撞入吾軍。不出三日京本作「去三朝」並五日，敵來降我引朝君，彼我受皇恩。
野豬鹿，從外入中營。定有降人來投京本作「伏」我，只於三日見分明，引使京本作「伴」履王庭。
狼與虎，卒見使人驚。我在徒師前去後京本作「在我帥營前後走」，須防大戰血成坑，不遇聖賢明。
兵行辛本、川本、京本作「屯」次，狸走入其中。不住夜鳴圍繞寨，先因風火事京本作「憂風火夜」重重，埋伏且藏兵京本作「蹤」、辛本、川本作「擬藏中」。
軍營內，驀地有來獐。三朝七日須大戰，不然講武較旗槍。速斬免災殃。
牛與馬，產出是人形。定主胡人侵大國，不分南北亂人民，且候聖明生。
狼與虎，號泣辛本、川本作「號叫」、京本作「嘯叫」又傷人。五日七朝兵起至，臨時勝負預鋪陳，方許辛本、川本作「治」、京本作「恥」敗來軍。
占水族第二十一京本列第十二○七首
兵行次，水族忌逢京本作「行」之。但是魚龍蛟蜃類，悉皆不吉兆災危，抽退卻相宜。
龍現壘，室宅及池京本作「其」中。必有大臣謀叛逆，且須作急探奸凶，莫待有奔衝。王莽、朱溫時，龍現池沼。
軍京本作「兵」行次，龍在軍前。必是京本作「有」交鋒亡命戰，黃龍得勝黑龍偏，平地血成川。
城營內，魚鱉現辛本、川本、京本作「鱉忽露」其形。防有內奸謀叛逆，不然水漲浸軍兵，速去得安寧。
城營內，龜蟹入其京本作「營」中。更有聚蠅億萬數，軍兵潰散京本作「敗」敗不從容，看即棄辛本、川本作「旋」營空。
軍京本作「兵」行次，路上見黿鼉。或有戰爭營寨京本作「在戰營征砦」內，不宜前進有京本作「損」兵戈，細審莫奔波。
城營內，龜鱉入其營。盡是頓遲亡首本作「忘」，此從辛本、川本敗象，速當移寨免災凶，不去禍災辛本、川本作「將」生。
占鳥第二十二京本作「占飛禽第二十」○八十三首
占飛鳥，軍旅要知因。或是縱橫或逐我，或來逆我或成群，仔細說來情。
鷹搦鷂，勢速入軍營。必是義兄圖義弟，不然義弟欲謀兄，奸禍兩般情。
兵行次，鷹鶚面京本作「鷂向」前飛。所向進兵應京本作「須」大勝，必能捉彼將兵辛本、川本作「師」、京本作「帥」歸，天意助神威。
城營內，鷂子搦蒼鷹。定有奸謀陰禍起，早須排備莫惶驚，有戰損精兵。
兵行次，鷂鶚京本作「鷹鷂」捉飛禽。此去前程須有戰，得其首領盡生擒，主京本作「上」將稱其心。
兵行次，鷹鶻辛本、川本、京本作「鶻雁」盡同占。鷹辛本、川本、京本作「雁」不避鶻鶻不搦，兩軍通好守盟言，各擁士回還。
城營內，忽京本作「或」見杜鵑來。應有負冤人未雪，佞臣謀間損賢才，天遣叫聲哀。
群烏京本作「雀」噪，隊隊逐辛本、川本、京本作「繞」營飛。防有賊京本作「外」兵來劫寨，早須整京本作「准」備設關機，遲京本作「稽」慢致災危。
城營內，眾鳥噪聲鳴。必有暴兵來劫寨，不然有戰損於辛本、川本作「千」、京本作「戈」兵，移轉最為精。
群鳥隊，飛去又飛來。不問辛本、川本作「以」下京本作「在」營並在路，此行千里足京本作「十里走」難回，仔細察天災京本作「威」。
群鳥聚京本作「隊」，飛起忽然驚。盡向滿天鳴噪鬧，不過三日火燒營，或有劫寨辛本、川本、京本作「殘」兵。移營吉。
城營內，四面鳥聲鳴京本作「有鳥聲」。千萬結成鳴噪去，急須固守本城營，堅執戰傷兵。
城營內，鳥夜結群鳴。必有暴兵來覓戰，不然城寨有虛驚，探後京本作「候」用心聽。
城營內，鳥眾泊京本作「拍」營牆京本作「壇」。頭向此營皆盡叫，人驚不起是天殃，不免京本作「去」見傷亡。
城營內，鳥鵲辛本、川本、京本作「烏鳥」驀然驚。內有奸臣連外賊，堤防大京本、辛本、川本作「苦」戰血成坑，謀反京本作「叛」害英明川本作「其身」。
城營內，烏鵲忽圍牆。當有敵京本作「外」兵來打寨，不然疾病大辛本、川本、京本作「火」災殃，營內欲來京本作「他」降。
城營內，鳥鵲辛本、川本作「噪」兩京本作「叫二」三聲。必有命京本作「使」來應在即，早須奉候出門迎，此意京本作「語」且須聽。
鳥相打京本作「相打拍」，防擊有奸爭。斬斷罪愆懲戒眾，若無敵辛本、川本作「停」戰禍應生，固守始為精。
城營內，鳥集奪巢飛。必有爭相競事，不然下吏欲為非，防慎見辛本、川本作「間」分京本作「有間相」離。
臨陣次，鳥向四方鳴。選取鳥聲鳴叫京本作「向」處，但從京本作「存」此地出軍征，百戰百回贏。
兵發日，前面有群烏首本作「聲鳴」，茲從辛本、川本、京本。亂叫亂辛本、川本、京本作「眾」鳴防伏截，或京本作「忽」然有戰莫先圖，詳緩保京本作「卻」無虞。
兵行次，鳥眾集旌旗。若見中軍加喜氣，將軍增爵位遷移，在即不為遲京本作「在疾莫遲為」。
兵發日，鳥眾逐軍行。未見彼軍防隱伏，若逢敵戰京本作「陣」利先征，攻戰必先贏。
兵京本作「軍」行次，橫數組鳥來。防有伏兵衝隊伍京本作「陣位」，搜羅前後用心猜，不信必為災。
兵行次，鳥眾後頭來。若遇前隨應大勝，逆來衝我且宜回，退卻免凶災辛本、川本、京本作「災危」。
兵行次，鳥立在軍旗。必有奸人言賊勢，今旬來月好防之，偷京本作「發」號運謀機。
兵行次，軍上鳥鳴飛。不論下營將布陣，若同此瑞合天機，必勝莫遲疑。
下營次，鳥眾集牙旗。急宰三牲將祭禱，不然軍京本作「兵」敗主分離，靈物報人知。
城營內，白鵲京本作「雀」入軍營辛本、川本、京本作「營中」。若作巢窩兵大起，急須移寨免災凶，否則禍重重。
城營內，靈鵲京本作「雀」作巢窩。不去營空兼火起，速當移寨禍消磨，久住殺傷多。
寨始定，白鵲入營來。此是金星呈怪象，有人相害處謀乖，移寨免其災。
群鵲京本作「雀」噪，頭向敵軍營。隨鵲戰之軍必勝，一般群鵲京本作「雀」事無成，在外也須驚。頭指敵噪我軍勝，不指敵噪鬧則虛驚。
城營內，野雉入軍中。若在德鄉來即吉，或臨刑殺候為京本作「刑或殺帥侯」凶，仔細審西東。
城營內，驀地降鴛鴦。必有奸人生戶內，不然朋友害忠良，自衛己身強。
城營內，燕鴿忽離城。定有火災兼禍起，軍中行克事叮嚀，禳厭始安平。
城營內，水鳥忽銜魚。將至門橋並台屋京本作「樓台屋上」，必應大水漫街衢，預辦早防虞京本作「危」。
鴨聲異，一樣似鵝聲京本作「鳴」。必有官災並口舌，速須齋醮慎交爭，方使免災京本作「遭」刑。
鵝與鴨，或解京本作「忽辨」作人聲。家內必登三品祿京本作「位」，一門子辛本、川本作「兒」侄盡京本作「更」享辛本、川本、京本作「亨」榮，吉兆自天生。
城營內，雞母作雄聲。或在夜鳴家京本作「皆」有禍，若門京本作「聞」陰暗京本作「口」不惺惺，禳京本作「醮」謝始安寧。
兵京本作「軍」行次，軍上伯勞鳴京本作「鶯」。兆是軍分為京本作「鳴兆是軍分」，兩路兼防禍起察奸情，主將要須京本作「詳」明。
伯勞鳥，鬧噪在軍前。大禍預辛本、川本作「須」知京本作「將臨」須早覺，不逾兩月京本作「日」事應然，此象理關天。
伯勞鳥，啼叫在軍營。南北敵人困我將，東西只是有虛聲，此象甚分明。
城營內，梟鳥噪聲鳴。若京本作「如」在德鄉分隊伍，如居刑殺有奔驚，預叫使人聽。
下營次，眾鳥集群鳴。如在德鄉猶自可，若臨刑上血成坑，此兆細京本作「仔細要」詳聽。
兵發日，百京本作「白」鳥忽迎軍。此是天威來助順，賊人歸向息邊塵，端的立功勛。
兵行次，眾鳥覆京本作「巨鳥伏」於營。必有大軍來擊我，皂旗黃桿引師行，禳厭必辛本作「畢」登程京本作「早堪程」。
兵行日京本作「已」，禽乃或京本作「巨鳥或」朝軍。將有福神天佑助，必然旬日立功勛，官爵顯超。
雞聲鬧京本作「」，半夜及黃昏。半夜精兵行在速，黃昏啼後有回軍，太白報人聞。眾雞主國事，一雞主家咎。
燕雀鬧，鄰境動京本作「有」兵爭。更有黑頭黃鳥至，腹黃身黑不知名，彼已出精兵。
城營內，雞鳥共喧爭。鳥若贏時軍外京本作「客軍」勝，雞贏主勝甚分明，偷寨兩般情。
鴉鳴京本作「鳥」噪，無故噪城營。此是用兵災欲起京本作「預兆」，人家被噪有凶情，禍發不安寧。
城營內，鶩京本作「鶖」鳥入其城。定有兵災並瘴疫，人民飢餓失京本作「不」耕耘，修德免災成。
城營內，黃鳥京本作「牛」赤其頭。必有官災三日內，兼防奸叛有因由，熒惑禍堪憂。熒惑禍者，火災也。
城營內，赤鳥入於京本作「其」營。更有野雞並野雉，須防風火與虛驚，皂幟厭為精。水克火，故用皂旗。如見赤色鳥入軍營，覆將帳幕以皂旗白竿，立帳前三日，厭吉。
城營內，大京本作「各」鳥繞其中。不是將軍亡瘴疫，及防外寇損身躬，先兆京本作「逃」已呈凶。
城營內，異鳥或京本作「忽」然來。好慎外歸京本作「切忌外方」刑禍事，不然軍京本作「君」將主辛本、川本、京本作「主將」身災，齋醮保無京本作「年」乖。
城營內，夜靜有鳩鳴。此是暴兵來逼我，便京本作「更」須防備速移營，即得事安寧。
城營內，眾鳥驀翱翔。障日翳天成陣起，必知內外將猖狂，仔細可京本作「好」消詳。
彼軍上，眾鳥泊其中。定見京本作「主」拋營軍敗走，不然潛伏刷營空，仔細審其蹤。
彼軍上，眾鳥鬧紛紛。聚散只看三五日，不然潛伏擬謀人，防禦始參真。
諸鳴鳥，不利叫三聲。一語辛本、川本、京本作「與」五聲將快和京本作「利」，若逢京本作「過」此數不堪聽，一任徹更辛本、川本、京本作「天」鳴。《易》云：「三多凶。」故不利。
占飛鳥，何事辛本、川本作「處」入軍營。若在德鄉加喜氣，只從刑地京本作「上」是凶聲，百鳥一般聽。
城營內，鳥散作巢窩。其地欲荒堪京本作「看」在即，速須移寨莫蹉跎，不去禍來磨京本作「多」。
攻城次，群鳥出牆頭。內有敵圍京本作「人」軍欲出，外兵急備整戈矛首本作「干戈」，此從辛本、川本、京本，用意設良籌。
軍營內，白鳥立旗頭。相聚數枚人總見，將軍遷位作公侯，吉慶喜天休。
鷹與鷂，逐鳥奔吾軍。前有暴客辛本、川本、京本作「兵」來勢猛，速當准備莫因循，常京本作「當」守險關津。
下營次，鳥立樹枝間。或在牙旗毛羽掩京本作「際」，須防敵騎欲相殘，三日內生奸。
城營內，異鳥入其中。宿處不知人不識，終京本作「中」須血染草頭紅，防備有奸京本作「妨」通。
占烏鳥，結伴後京本作「盡」隨軍。路後川本、京本作「寇」敵京本作「賊」人應過去，我軍不久卻回程，相賀喜安平京本作「寧」。
城營內，巨鳥忽留停。防備賊人來索京本作「兵來搦」戰，兆當催眾早收京本作「擁士倒抽」，兵，不去禍還成。京本注：「三日從始吉。」
城營內，巨鳥至紛紛。地辛本、川本作「他」分欲荒應在即，早須排備莫留停，號令速驅兵。
臨陣次，聆京本作「聽」取鳥聲鳴。若在我軍頭上叫，切忌川本作「須」備敵莫京本「須忌取敵」交兵，在彼我軍贏。
臨陣次，鳥向京本作「」彼軍飛。便整旗槍京本作「旛」征敵吉，統兵大帥不須疑，天助得其時。
臨陣次，鳥向敵軍來。一只一只辛本、川本作「雙」猶可擊京本作「自可」，或京本作「忽」然成陣叫聲哀，勿戰速當回。
彼軍壘，群鳥出高飛。內有雄兵來突我京本作「將突出」，其城須辛本、川本、京本作「難」下速當回，不悟將身危。
城營內，雞雁京本作「鷹鷂」入其中。必京本作「的」有外京本作「內」奸通敵事京本作「外敵」，忽然搦鳥更為京本作「尤」凶，遇戰豈成京本作「我無」功。
兵發日，烏鳥後隨聲。此是順天天助我，靈禽預報戰須贏，將士有歡情。
臨陣次，敵上鳥來衝。進戰必當傷將士，如從我後卻宜攻，賊敗定生擒。
城營內，夜靜有鳩鳴。軍欲還鄉宜准備，此為天意事叮嚀，為將莫憂驚。
下營次，鳥眾聚營中。防有外兵來擊我，亦虞諸將起奸凶，急去莫從容。
他陣上，四面有鳥來。進戰必因傷將士，若從我陣往前摧，生捉將休猜。
兵發日，旗後有烏鳴。此是天教吾得勝，令禽先報我公卿，將士盡歡欣。以上三首據京本補。
占怪第二十三京本作「占怪象第十四」○四十四首
戈矛上，忽有火光明。兆主三軍輕命戰，管須京本作「取」交戰我軍贏，青焰不宜兵。火青焰小如鬼火者主兵憂。
帥衣服，無故血痕班。防有奸人京本作「備奸謀」來害己，急須焚毀禍回還，不爾將京本作「帥」遭殃。
抽刀劍，血點自然生。戰有大功須在近，又兼鈴鐸不搖京本作「撝」鳴，遇戰京本作「賊」必須贏。
出軍日，龍現眾人驚。急令京本作「命」師京本作「帥」回休強去辛本、川本、京本作「進」，若還堅執往前行京本作「向前營」，枉損馬和兵。
將軍帳，無故似人搖。兆主敵人兵潰散，稍驅兵馬向前交，瓦解與冰消。
將軍帳，床動眾人驚。及有血生俱作怪京本作「怪訝」，若還臨陣禍無輕，身喪掩黃辛本、川本、京本作「泉」坰。
將軍袂，驀地起飛騰。此是將軍傾折象京本作「逝相」，難禳兵眾敵相凌京本作「急須禳厭敵相臨」，火急整回程。
軍才統京本作「上」、辛本、川本作「正」，陂澤與郊京本作「菱」田。或有石盤從地湧，此為吉兆可攻前，君聖京本作「任」宰臣賢。
安營訖，分布已周圍京本作「依圓」。碎石或生無數目，將軍不久罷兵權，天地京本作「兆」應昭然。
軍營內，田地陡然高。必得敵人來土貢京本作「城土地」，開旗贏彼不疲勞，休士少川本作「止」、京本作「要止」槍刀。
軍營內，元處是平田。地比始臨微似長，將軍官職必升遷，祿位享遐年。
軍營內，地上或京本作「忽」生黃。兆首本作「照」，此從京本得敵人兵與將，凱旋歸國長威光，天下舉宮商。
軍營內，氣出地京本作「應」中央。滿寨便教京本作「交」人勿訝，敵人怯戰愈乖張，獲將得封疆。
軍營內，地上水泉生。此是潤軍天助順，須當先敵京本作「預」將和兵，捷報入朝京。
軍止歇京本作「憩」，地上忽生塵。若有震聲人總怪，三朝首本作「日」，此從辛本、川本、京本五日定還軍京本作「勒還兵」，大戰苦勞心辛本作「辛」。
軍寨內，地上血紛紛。此象大凶人速避，麻衣布京本作「履」帽送將京本作「三」軍，休望有功勛。
軍營內，地上艾方京本作「蒿」生。青嫩葉苗人盡識，師徒將捷京本作「疾」事非輕，惡疾使人驚。七年之病，求三年之艾，故為病兆。
安營內京本作「畢」，街京本作「階」經京本作「陘」已編成。地上忽然土裂坼辛本、川本、京本作「生拆裂」，不如准備速移營，不信大亡傾。
營寨內，地陷或京本作「忽」成坑。大陷大虧微小負，俱為戰敗喪軍情，火速去移營。
軍營內，地陷幾京本作「使」人驚。若更似催征京本作「作聲如」戰鼓，此般凶象速移營，少辛本、川本、京本作「稍」緩禍災成。
城京本作「軍」營內，半夜忽鍋鳴。定有暴兵來劫寨，並京本作「兼」防謀反京本作「叛」及奸生，列陣後京本作「遠」相迎。
軍營內，螻蟻滿營生。好備奸謀陰京本作「陰奸謀」禍起，兼虞地道入奸京本作「城」兵，早備得平平。
軍邑京本作「營口」內，天上忽聞聲。恰是京本作「似」雷聲還不是京本作「似」，多應京本作「因」土地見英京本作「現陰」靈，不久京本作「是」戰兵行京本作「興」。
諸怪現，不可廣傳聞京本、辛本、川本作「聲」。防有奸人知仔細，亦防京本作「虞」、川本作「如」彼內有賢英，知我兆原京本作「元」情。
城京本作「軍」營內，晝夜起虛驚。營所田辛本、川本、京本作「舊」為神廟地，速移營寨莫居停京本作「速將移徙莫教停」，不去賊偷營。
城營內，旗鼓自搖鳴。此是天威來助我，十番出戰九須贏，上將稱其情。
城營內，鼓角急聲雄。此是乾坤興廢事，戈矛京本作「鋋」大舉禍重重，萬姓失耕農。
城營內，鼓角自然鳴。必有敵京本作「外」軍來擊我，急須整備待來兵，著意與交征。
城營內，鼓打不多鳴。一丈高懸並九尺，都虞副將驗槌聲，七拜解妖精。各七拜後打。
城營內，鼓打不能鳴。主將戰輸遭寇擄，早須收拾便回程，不去損其兵。移寨兵得。
或晝夜，大將劍刀鳴。刺客奸人在庭京本作「應在」近，急須搜捉莫教停，不信辛本、川本作「便見」血光成京本作「成坑」。
營與邑，井沸聞其京本作「鼎沸忽聞」聲。或溢水泉皆是敗，更還京本作「逢」龍見也同情，睹此便移營。
城營內，獨鼓辛本、川本作「角」自然京本作「能」鳴。此兆敵人來劫我，隨鳴火急整精兵，遠探向前征。
城營角，吹聲辛本、川本、京本作「了」遠而微。韻斷聲長京本作「哀」人怪訝，兆當我眾有災危，固守免傾首本作「災」，茲從辛本、川本、京本頹。
金鼙鼓，自裂七分餘。此是三京本作「將」軍囚沒兆京本作「死」，速當求解醮移居，不可侈辛本、川本、京本作「恣」行誅。
槍旗戟，無故倒交加。象主病災如臥草，四門宰犬瀝田沙，子候京本作「後」設施佳。子時以犬血瀝四門地上。
鈴與鐸，風息自然鳴。鼓角雄聲音振地，必須勝敵悅軍行辛本、川本、京本作「情」，擁眾返回程。
或晝夜，飲宴在其中。驀地盞鳴人總訝，賊辛本、川本、京本作「劫」人已起影無蹤辛本、川本作「意忙匆」、京本作「盡忙匆」，急遣將邀衝。
杯器內，清水忽然紅。有似血來人盡訝，此為祥瑞立奇功，戰急總無凶。
軍營內，戰馬忽然嘶。跑擁搖身非時亂，賊兵降伏要相欺，祭享上天知。
軍器甲，夜後更生光。折毀月形方上窖，離營百步正相當，遠去更宜長辛本作「良」。
風不起，旗號自飛揚。前指敵軍並陣次，必當我勝用心腸，得勝早回鄉。
臨陣次，馬匹忽然驚。欲悚欲慊多退縮，牽纏不動自遲情，回首免軍驚。
占怪異，說與眾賢知。正是一人行踏處，當逢奇異怪逢為，兵眾豈無知。
禳厭第二十四京本作「占厭禳第十九」○十三首
禳厭法，其理事情深。首異諸般奇異怪，或逢要日要時辰，厭法要精明。
軍行日，春正及春分。須用長槍前列京本作「作」勝，次排弓弩在中軍，決勝定須聞。
軍行日，立夏至皆同。令下三軍諸將士，須排戈戟作先鋒，將士定英雄。
軍行日，秋始與秋分。金氣旺時須要順，先持弓矢向前行京本作「存」，得勝遠方聞。
軍行日，凜冽正當冬。得氣一陽回一候，首令刀劍向前衝，舉戰得全功。
東方陣，角姓七人從。純著青衣青隊伏，青旗青京本作「驄」馬作先鋒，木陣號青龍。
南方陣，征姓最為雄。七個赤衣乘赤馬，赤旗招動號長空，朱雀陣先鋒。
西方陣，商姓白衣兵。七個健兒乘白馬，白旗獨角京本作「卻」引前程京本作「行」，為首向先行京本作「前征」。
北方陣，羽姓顯然明。騅馬烏衣如北斗，黑旗玄武隊前行，賊將勢摧傾。
中央陣，宮姓要黃衣。七個黃旗黃色馬，勾陳大將助堪依，敵國定橫尸。
凡行陣，甲子甲辰申京本作「寅辰」。三個甲頭旬日內，前驅辛本、川本作「袪」、京本作「行」天馬擺令真，整頓要辛勤。
凡行陣，甲午甲寅京本作「申」旬。甲戌都來為一處，當時京本作「持」刀劍在前行，其陣勒來兵。
揚兵吉京本作「禳兵告」，頓在辛本、川本、京本作「須向」九天方。諸惡不成加喜氣。更宜上將見恩光，安得京本作「將」有乖張。《太乙式》云：「九天之上，可以陳兵，九地之下，可以潛伏。」
占夢第二十五京本列第十三○九首
凡占夢，本出自微茫。得一夢來三事應，方知凶吉為君張，神魄預知祥。
將軍夢，雲外見飛龍。急去戰時須獲捷，不過三辛本、川本作「百」日帝王封，位顯立奇功。
將軍夢，魚變作蛟龍。百戰自然皆百勝，相敵來捉必無凶，大將職加封。
將軍夢，打辛本、川本、京本作「大」鼓大聲鳴。小鼓小聲京本作「鳴」軍小勝，不鳴固守莫先京本作「前」征，勝負取其聲。
將軍夢，夢得大魚形。若得小魚軍京本作「兵」小勝，電光霹靂主軍鳴辛本、川本、京本作「驚」，此象最為靈。
將軍夢，見水及京本作「夢見汲」波濤。或京本作「忽」與敵人相角京本作「爭」競，須來挑京本作「排」戰莫輕交，堅守我門橋。
將軍夢，天上作雷鳴。破敵勤辛本、川本、京本作「擒」王有京本作「看」此兆，無京本作「不」拘明辛本、川本、京本作「月」暗與陰晴，擁京本作「勇」士向前程京本作「征」。
將軍夢，身涉大高山。遇戰必贏功顯著，相逢敵戰京本作「敵」急攻殘，莫放片時間。
將軍夢，夢見大舟船。順水順風帆幔順，戰之獲捷獨為先，快樂辛本、川本作「不爾」似神仙。
《周易》占候第二十六三十七首
聖人造，作《易》變爻辭。擲卦要知凶與吉，切須盥手動占儀，懇意合天機。
凡占《易》，動靜卦爻裝。先辨剛柔分彼我，更分主客要知當，決勝自昭彰。
論主客，後舉我為尊。旗底辛本、川本作「低」住坐並為主，先身行者號為賓，此理甚分明。
入他國，我即論為辛本、川本作「其」賓。若是他來攻我寨，我為主辛本、川本作「賓」者汝為賓辛本、川本作「尊」，此理合天文。
凡占《易》，先論六親方。大煞彼鄉辛本、川本作「大謹五鄉」比和克，應殺世主總漂揚，官鬼子孫量。
彼與我，子鬼取為先。子孫旺相吾軍勝，鬼爻囚死彼辛本、川本作「複」遭愆，反此亦如然。
世為我，應象便為他。世克應兮當我勝，應爻克世我無家，比者各安家。
內卦我，外卦屬他邦。內克外時無大損辛本、川本作「攢捷」，子孫發動急旋辛本、川本作「施」張，大戰我軍強。
官爻動，卻在內爻興。若在子孫傍發動，未辛本、川本作「雖」來攻我不曾贏，彼敗怎回程？凡占戰，世為我，應為他；內為我，外為他；子為我，官為他；比和者吉。
子孫動，有氣甚分明。我若擊他全獲捷，他來攻我敗無門，我將立功勛。
占賊信，官鬼上二爻。無氣動居爻五六，雖然已動不相遭，賊眾自辛本、川本作「再」回巢。
占賊信，鬼發內三中。或是官爻生有氣，賊軍來速在逡巡，急備點三軍。
占賊興，卦里子孫興。六位官爻全不見，話中空自說來情，不見信和音。
占賊信，應動是辛本、川本作「世」為他。其賊來時須辛本、川本作「雖」是到，到時攻我將須拿，來將喪黃沙。
占賊信，兄弟動如何。三四爻中他辛本、川本作「我」克我，逡巡來到不蹉跎，到後卻安和。
占賊信，父母主文書。若遇吉神天喜位，朝廷加祿永安和，賊智設機多。
占賊信，卦象動妻財。天喜來交爻已動，若來相戰見兵乖，我將得和諧。
凡占《易》，奇偶與剛柔。陽爻為九陰爻六，陽爻多眾我須周，柔少我辛本作「彼」軍憂。
入他境，我卻用官爻。官旺子孫休我勝，若煞反此少功勞，術士自詳消。
入他國，大要看財鄉。子動才興皆出現，處處獲捷有衣糧，飽賞喜還鄉。
爻上見，無鬼又無孫。但有應方並世上，以應為他我世軍，此克定軍情。
世爻旺，若克應爻宮。速便提兵前去吉，自知天助喜重重，主將得奇功。
兄獨發，有寇伏埋藏。且莫提兵行遠路，急行前必有驚惶，不信見災辛本、川本作「遭」殃。
財辛本、川本作「賊」爻動，便是我軍糧。出國尋糧我軍旺辛本、川本作「財旺發」，無財難辛本、川本作「雖」旺恐飢荒，仔細好推詳辛本、川本作「半敵遇空亡」。
世若墓，我軍且默辛本、川本作「執」屯。應爻被克休囚位，來軍必敗損人兵，我眾喜忻忻。
官臨火，克我應辛本、川本作「慮」偷營。水立官鄉休立寨，土臨官鬼四方兵，不可辛本、川本作「一」亂提兵。
木官辛本、川本作「宮」旺，必定有雄兵。金火不宜臨世應，兩家流血定交爭，火鬼劫吾營辛本、川本作「軍」。
兄爻克，防奪我軍糧。水動舟車火營寨，文書父母合穹蒼辛本、川本作「倉場」，嚴令下兒郎。
爻辭位，九六號陰陽。中半自然皆相守，比和世應兩無傷，各自主刀槍。
外卦靜，內動見兄爻。空亡臨象虛驚事，更兼不定事無毫，固守且平交。
歸魂卦，三四動爻凶。若制鬼爻凶轉遂辛本、川本作「隊」，若逢天喜好回軍，不久卻抽兵。
《易》之位，六親與五鄉。外卦世爻子孫旺，三般有氣我無傷，勿要落空亡。
凡占課，內動外平安。動爻無鬼虛驚恐，內爻凶辛本、川本作「兄」動稔兇張，術者細參詳。
外卦動，內卦動興爻。內外動爻俱動發，若然我戰動槍刀，大戰殺聲高。
鬼爻旺，三四動交爻。定主賊兵侵我陣，急須回首莫相交，動則我軍啕。
四德用，其課我軍強。春占雷巽寅卯木，夏火巳午得離鄉，此理要知詳辛本、川本作「當」。
秋乾位，申酉喜逢臨辛本、川本作「相逢」。三冬亥子坎宮卦，土旺用事艮和坤，醜未辰戌衝辛本、川本作「辰中」。
太乙式第二十七本門中「太乙」二字，辛本、川本皆作「天乙」○三十一首
太乙式，逆順論陰陽。五日六時成一局，八門九曜遂辛本、川本作「逐」時當，凶吉利門方。
為術者，太乙式辛本、川本作「遁」須知。起造凶喪須得此，出行蒞任動兵機，用者得便宜。
出軍日，出門向何方。開休生門三路吉川本作「吉路」，一奇臨合自然良，主將得安康。
乙丙丁，名曰是三奇。天上若臨三吉路，自然神助合天機，任辛本、川本作「恁」往莫憂疑。
九星位，當位辛本、川本作「住」八宮方。惟有中宮寄在二，術人運式細消詳，依此我軍強。
甲加丙，龍反首辛本、川本作「首反」為先。丙甲相臨鳥跌穴，時中得此自然全，得勝凱歌旋。
太乙遁，月奇合生門。下有六丁加臨者，此時攝政顯公卿，上策進書呈。
開門合，日奇六七辛本、川本作「乙」方。此為地遁安營吉，藏兵設伏免憂殃，所獻日精長川本作「良」。
星奇合，休門有蔭人。舉善薦賢求猛將，和仇說敵哲明言，此法合先賢。
月奇合，生門見九天。祭禱神祇行聖術，布仇辛本、川本作「籌」作法此間言，神遁不虛傳。生門月奇合，得九天所臨之位，謂「神遁」。宜作布籌，行聖術，祭神祇。
日奇合，九地見開門。探審賊機揚虛陣，遙虛設假利偷營，鬼遁隱神兵。
日休並，九地上加臨。龍遁祭龍宜水戰，祈求雨澤辛本、川本作「水」奏天庭。掩敵有才能。
生門下，辛儀艮位安。此處一方為虎遁，招安反賊討交關，將帥總平安。
論云遁，龍走有奇門。便把鐵礫噴噀酒，令軍布辛本、川本作「仰」望必升平，云遁自相陳。
論風遁，白虎號張狂。運式天星加地乙，祭風起順祝吾邦，此理合天蒼。
九天上，大利我軍陳。九地伏藏宜密事，逃潛六合避凶星，隱伏喜忻情。
五不過辛本、川本作「遇」，甲午丙從辰。乙日巳時丁日卯，更兼戌日在於寅，都是忌行軍。
五不擊，第一九天方。九地直符直使位，生門通兵辛本、川本作「共」五般傷，此法遁中藏。
六儀刑，謀事總難成。遇著此時遭失陷，奇門雖有也難生川本作「禁」，大忌用兵行。
子符使，都忌在三宮。戌怕衝辛本、川本作「坤」宮申在艮，午離酉巽必為凶，寅與甲辰同。
三奇墓，課是沒辛本、川本作「設」人多。好事中間須減辛本、川本作「滅」力，奇門雖辛本、川本作「須」遇也難過，固守免蹉跎。
乙奇墓，未上望坤方。丙奇辛本、川本作「其」戍地酉中是，丁奇同位戌乾辛本、川本作「朝」張，都是審明方。
三奇將，游在六儀中。子庚丑辛寅干上，卯壬為例順行蹤，八方四維宮。
六癸丁，天網四張時。舉用所謀皆不定，周天網者有高低，坎地一宮隨。
如急難，事速要辛本、川本作「為」逃之。刀刃對肩居左右，行過六十步無疑，此事要君知。
開門照，六戊辛本、川本作「戌」合奇門。前程辛本、川本作「門」貴客相伏辛本、川本作「扶」助，陰人酒肉待相迎，拜訪喜忻忻。
休門外，喜笑得錢財。出門辛本、川本作「外」三旬五十里，蛇鼠陰人及小孩，出外免無厄辛本、川本作「定無災」。
生門上，三奇合此門。公吏官人生紫皂，逢之軍馬六三程，特應與軍門。
傷門內，捕盜可移趨。杜門有難前潛吉，景門凡事不安居，獻策稍通疏。
死門上，攻戰莫辛本、川本作「要」逢之。出臘辛本、川本作「獵」更宜朝北辛本、川本作「此」向，若還征戰賊亡威辛本、川本作「滅」，決勝要逢之。
驚門路，捕盜捉逃亡。出行一二十里路，路道不通鵲噪狂，論訟喜公方。
占六壬第二十八京本列第十七○四十五首
看行動，只取京本作「在」日辰推。若在貴人前實是京本作「是實」，三傳同去此辛本、川本作「此去」無京本作「此不須」疑，反此卻難移。
看天馬，辰戌亦同前。京本注：「魁罡也。」若在支干京本作「干支」應空辛本、川本、京本作「定」發，更還加季不京本作「主」留連，人馬鬧京本作「更」喧喧。
占虛實，後六作天空。若在干支虛事定，天空為煞最朦朧，虛妄禍辛本、川本作「更」、京本作「更望更」重重。
占主客，勝負蚤須知。甲乙丙丁並戊子辛本、川本作「己」、京本作「字」，陽時出戰主凶危，此事決京本作「定」無疑。
占宿次，今夜定如何。太乙天罡太衝上，支干見者恐奔過京本作「波」，准辛本、川本、京本作「整」備禦兵戈京本作「預防他」。
看歲月，衝破時辛本、川本、京本作「下」推之。上將行年居此位辛本、川本、京本作「下」，師行辛本、京本作「侯」身必有凶危，禳厭始無虧。月將加所得之時，看支干上見魁罡星者主驚潰。將帥行年上見魁罡者宜禳之。
看六害，用將及傳中。若見定知他捷京本作「健」利，更兼惡京本作「月」將定重凶，不卻無凶京本作「為雄」。
後三五，前四將年辰。若被日衝兼被辛本、川本作「破」害，被刑之辛本、川本作「亡」者負於人，好記認為真。
參詳取，太歲頭上京本作「上頭」神。若克貴京本作「能責」人虛詐事，太陰六合辛本、川本作「後」、京本作「神後」偽為京本作「非」真，防備見傷人。
聞賊去，大吉是其元。若在乾辛本、川本、京本作「前」時應末去，若臨乾辛本、川本、京本作「賊」後是虛傳，勿聽此狂言。
他軍走京本作「是」，虛實辛本、川本、京本作「的」好參陳。神克日辰天馬並，傳揚定去必無人，此兆決然真。
經險路，惟是京本作「則」、辛本、川本作「為則」忌天罡。加孟前行喜辛本、川本、京本作「應」不喜，罡臨四仲己中傷，加季後京本作「複」逃亡。
兵行次，四季獄神凶。春卯京本注：「夏午。」順京本注：「四季。」雷京本作「來」居震位，辰年艮京本作「日辰年」上忌相逢，臨著失勛功。
游都將，並殺又重傷。若遇德鄉神並合京本、辛本、川本作「神並合將」，加臨不克又加京本作「有嘉」祥，降虜我軍強。
游都將，克日至行年。約束京本作「若屬」我軍牢固守，若辛本、川本作「莫」教見陣必遭愆京本作「邅」，不卻為賢。
主年上，須要克游都。克得此宮為大勝，多應擒捉賊京本作「客」酋徒，半虜半降誅。
游都將，玄武與勾陳。白虎年將須穩審辛本、川本作「害」，休囚絕氣不傷人，旺相卻京本作「即」殘身。
玄武將，斷例與前同。無克後三皆大勝，後三來京本作「未」克主皆凶，卻是京本作「試」審其中。
勾陳將，忌克主行年。若克行年多敗死，行年無京本作「多」克見勛全，審細去參詮。勾陳克玄武，主勝。
凶神將，又克主行年。若遇行年克前四，此是交戰京本作「勝」勝當先，喜躍信京本作「作」超辛本、川本作「趨」前。
軍勝負，六害卦中凶。更作惡神並惡將，直須固守候時辛本、川本、京本作「晴」風，懼辛本、川本、京本作「俱」慎莫前衝。
游都將，臨日在如今。辰上見之明日是，支乾不見辛本、川本作「是」用前神，三二是朝迍。
聞賊去，仔細驗天罡。若在孟方猶未去，忽然加仲已商量，加季發他鄉。
三傳將，遙日辛本、川本、京本作「見」覓支干。將見支干休進戰，三神被克我軍京本作「神」安，必獲彼旗旛。
課中惡，忌見戰雌神。傳送是春登明夏，秋寅冬巳愛傷人，日與喜神親京本作「發動愈重迍」。
行軍京本作「兵」課，惟有伏吟時。兵伏自然軍勿進，預憂中道有儉京本作「陰」奇，審課要知機。
行兵京本作「軍」課，切忌反吟凶。若遇喜神應解退，惡神立敗禍來衝，反複我軍中。
熒惑煞，只是丙丁神。加在金方兵已退，亦無征戰不傷人，發動愈重迍京本作「日與喜神親」。
看課內，太白是庚辛。若在東方奸賊至，天罡加孟急京本作「疾」如神，警備要專勤。
課中聖，惟是戰雄並。四季孟神雄將位與戰對衝是也，若居喜將得相生，旺相更為榮。
看課上，與下要相生。上克下兮須損失，逢占惡將京本作「要逢虛將」必須驚，喜京本作「吉」將喜無爭。
何煞重，天狗是其殃。無殺福神相次惡，天雷並者是京本作「也」無妨，三殺可商量京本作「參商」。
勾陳將，玄武共相親。帶煞並加為惡煞，若逢相克不宜軍京本作「君」，有煞便相侵。
三刑內，最惡是天罡。或是季兮為日上，衝加四煞必相傷，夜即恐驚忙京本作「亡」。魁罡臨日，主大將死，臨辰，主小將死，日辰俱臨，俱死。
課驚怖，日上細尋推。辰巳太衝加日上，若逢蛇雀見凶危，複手也如之。大吉加日，宜急去，不可住，辰上見太衝，夜必有風雨，若神後太乙加日辰，夜有賊盜。旺相必見，無氣則不見。
課驚怖，辰巳卯三辰。無殺相並天馬並，用之發課不宜人，虛殺總相親。
移伏起，陽日在中傳。陰則未傳君記取，覺知如此見由緣，照處是推源。
欲捕捉，玄武定三傳。相克三傳皆捉得，相生不克是無緣，好記不虛言。
三傳克，克日易前擒。抉京本作「決」出疾行方始得，奸人移伏恐軍侵，離日卻難尋。
傳課中京本作「內」，蛇雀與勾陳。蛇主虛驚雀主火，亦兼音信又公文，仔細好推論。
傳白虎，相克戰傷人。無氣不傷途死損，天空依舊京本作「積」是空陳，旺處是窮貧。
占行路，逐日定占之。有氣青龍並六合，錢財倉庫定無疑，多獲彩縑持。
將一二，兼持京本作「赤」忌勾陳。若見後三並五六，因為發卦不宜軍，進步必遭迍。
將軍吏，支干審占之。大吉小吉支干上，天罡加孟以同推，不戰兩無疑。
後五六，即是我軍傷。六帥有人虛詐說，日辰不克也無妨，克日不宜良。
醫方第二十九十六首
眾軍聚，駐札已經時。多有相蒸人辛本、川本作「多」氣鬱，使軍疫瘴見災危，一一與君知。
如瘴氣，鶻骨火燒將。便去上風焚此物，眾人聞此滅災殃，從此得安康。
轉筋腳，急去使生姜。新水一鍾煎五合，飲之即去總無妨，主將記心腸。
金刃重，速翦馬牛毛。二件一同燒作末，敷之血止自然消，皮血便堅牢。
金傷者，香白芷為靈。細嚼噀敷瘡口上，更將暖酒飲七分辛本作「酒下七分功」，細說與君聽。
金傷者，甚渴急辛本作「即」非常。切忌休將水與飲，飲之必定有乖張，肥膩即無妨。
金傷處，傷腦及天蒼辛本作「倉」。臂中脈跳並心內，鳩尾五髒小腹胱。醫者不能當。
金傷者，腦髓出非常。頸咽喉中聲沸者，兩目直視痛難當，血似水流辛本作「泉」塘。似此，皆不治而難醫也。
金瘡法，閒時備急方。五月五日平明節，採其諸草搗成漿，石灰共作湯。
遭毒箭，更兼馬汗方。大頭(上亡下蟲蟲)蟲端午取，去翅陰乾為末霜，挑破藥敷瘡。次用醋打面糊紙壓瘡口上，即追出毒氣也。
軍或患，發背及癰疽。人屎糞盤下潤土，碾細篩羅貼敷之，豬膽共調施。
人霍亂，吐瀉有方高。生姜二辛本作「三」兩須炮過，芭蕉一兩去皮熬，五兩大黃燒。大黃炒過為末，蜜為丸，如梧桐子大，每服三丸，以利為度；如不利，以米粥投藥。
急喉閉，青艾汁須靈。滴下自消血破出，逡巡不救損於人，切記在心勤。
冬月內，無葉艾枝枯。草內急尋蛇床子，燒煙入口自消除，速救免災虞。
軍人眾，涉水冒霜多。手腳面皮皆裂拆，麥葉濃煮汁相過，熱洗即安和。
山瘴氣，嵐谷用恆山。獨頭大蒜烏梅肉，速將酒煮便能痊，謹記此良言。恆山二兩，獨頭蒜一兩，烏梅二十枚，咬咀，用酒二盞，煎至一大盞，分為二服。初一服未發時吃，次一服已發時吃。
馬藥方第三十四首
常灌馬，黃柏與黃連。升麻大黃山梔子，胡鹽青黛鬱金仙，等分勿令偏。
相馬法，要試歲年何。鼻上金字十八歲，四字八歲不年多，八字四年過。
鼻上赤，二十歲無零。馬鼻若青三十歲，公字雖辛本作「須」當念五乘，此象最辛本作「甚」分明。
馬瘟病，急取獺之肝。肚內將來去屎洗，煮汁啖灌便平安，牢記在心間。